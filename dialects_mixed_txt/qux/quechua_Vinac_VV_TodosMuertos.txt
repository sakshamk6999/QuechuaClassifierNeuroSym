Ah, rantikunanpaq apasanña kayan.
Achka achka vela patarakurusa
Imataq negosiyo qayna watahina.  Mas?  Menos?
Menos.
Menos gente.
Menos kanan wata runa.
Qayna watakuna huk watakuna achka achkam karqa.
Mas hunta huntaya karqa.  Poko kanan wata.
Servesatapis hurquyan.
Servesatatr' mas mastaqa rantikurun.
Servesatayá.
Kaha kaha.  Mediya dosena, kwatru, sinku apayan.
Asu macho.  Cañete, maypahinañachr kayanchik.  Karro, moto.  Asu macho
Chayqa grabarunkichu kanan?  Grabayankichu?
Ah, kedayantr'iki.
Sunidunqa kedayantr'iki.
Ido ya chaypi.
Pipa wambran?
Subrinunta qipikurushpa puriyan.
Ah, nata gurduchatatr' qipikatr'ayan.
Wambran manatr' hamurachu, aw?
Manayá mamanta dehanchu rantikuqta.
Pasaypaqmi fastidiyakuyan.
Chaytr'i qipikurqa.
Qipikuykushpa wakchuman rin urayta.
Pasayan wambrankuna qipikusa, katankuna qipikusa.
Wak sayaq pitaq?
Roseli chaypa kayan.
Éso es.  Kayan wak puwerta, simintiriyupa puwerta, ¿aw?
Tiyaykuyan.
Ah, Carmen sayayan punkupa.
Velakuqtr'ik riyan almata.
Huk tr'ayayamun, huk yaykuyan.
Velakuykushpa kutiyanña wasinta
Pinuqa sumaq sumaq lluqsirusa.
Animalninkuna qarkaq.
Chaypa tiyayan.  Chaypish velakuyan mana almayuq.
Chay yuraqchapa.
Chaypatr'ik velakuyan karupa alman kaptin.
Sutinllawanña.  Prendikun chaypa.
Pedropa wambranchakuna chaypa kayan.
Wakcha wambrachakuna.
Ah, chay Walluran, napi.
Ah, mamanpa nichunpam tiyayan.
Ah, wakpaq velakuyan.
Ukupam yaykushpapis tumasa, aw?
Kada nichupatr' tumarqanki, ¿aw?
Aviva
Kada nichupatr' tumarqanki fotuta.
Ah, kaylaw, ve?
Ah, wayta kay sumaq sumaq, ¡ve!
Kantidad wayta kayan
Wakpa imata ruwayan?
Hatu hatun badipaq tiyachin waytata.
Prendikuyan.
Prendikuyan velanta.
Qipalawchu mayñatr' kayan?  Hukmanña.
Urqu shuqllaqukunata aparamusa.
¡Yuraq shuqllaqukllu!  ¡Ve!
Chay pipa nichunpataq kayan? Pipam nichunpayá?
Qipalawchu hinam wak kayan
¿Kaylaw urquchachu?
Wakpaq kayan katan qipikusa.
Tía Kiñe.
Kiñe kayan waklaw napi.
Tiyunchik Daniel Moranpa imatr' wak kayan.
Ah, maman kaypamiki kayan Doña Kiñapapis.
Chaypatr'ik tiyayan Liliakuna.
Ah, allí está bonito flor.  Velas.
Alferes chay wak kayan, ve.
Chayqa kayan alferes kaqpatr'.
Es finado Edgar, creo.
Ordoñes.
Ordoñes chay law.
Ah, chay hanaylaw.
Don Serafín frentin.  Sumaq sumaq wayta kayan.
Lliw lliwtam tumarusa
Tanto tumarusa. Yaykukushpatr'iki tumarqa.
Edgarhina, Justohina.
Ah, wak lliw lliw lutuyuq kayan.
Chaykunatatr'iki tumarqa.  Chaypa velakuyan.
Finado Vicintita.
Ah, chayqa kayan
planta heraniyu
Plantan wakhina lluqsirusa, aw?  Chay planta heraniyu
Sumaq sumaq lluqsirusa.
¿Pitaq wak?
¿Pi?
Dariachu hina wak.
¿Chay warmi?
¿Wak sayaq? Dariachu hinachu wak.
Chay Apurí law warmim chayqa.
Chay nichukuna sosiyedad chay nichu karqa.
Sosiyuskunash chay ruwarqa chay.
Chaykunapa algunosqa pamparayan
Algunos unaytr'iki.
Algunosqa unay nichutr'iki altu.
Chay kanan kanan kahonqa manañam yaykunñachu chay nichumanqa.
Uchukllata ruwarqa qaynaqa.
Chay, chay nichuqa kayan.
Kay runapi kay.
Kaypa ruwasa kahon yaykunanpaq
Chay rantiy kahonqa manañam chay unay nichumanqa yaykunchu.
Uchukllaya kayan.
Iskalerawan wakman saqarusa, ¡ve!
Qaynaqa manam karqachu
Kahon rantiy
Kaypa ruwasallam tablakunapa ruwaq
Kaypa ruwayllawantr'iki pampakuq
Karpintirukuna kahonta ruwaq.
Uchukllata.  Chay medidallawanmi chay nichu.
Sosiyedad ruwarqa.
Kananqa manam nichumanqa pampakunchu
Ah, rantiy kahon mana yaykunchu
Manaña yaykunchu.
Uchuk wambralla imatr' yaykuyan chaymanqa.
Variyus kitr'arayan.
Kitr'arayan. Algunos mana velayuq kayan.
Maypiñatr'ik chay manañatr'ik familiyan kanchu.
Máximo, dice.
Piñatr' chay Don Máximo Lumi chaykunata prendikun?
Kuyayllapaq rantiy waytallaraq kasa
Ah, chaypis kay wayta.
Pipa nichun chayqa kayan?
Hina hitarayaqpis lluqsirusa.
Shinkaruntr'ik
Mucho chamistatr'ik tumarun.
Chaytr'iki
Hitarayan manatr' kuwidanchu.  Velakuq waktaya kuwidanchik.  Wañuruptinpis derechayanchik.
Chaynashpallam ñuqaqa purini.  Kaylawman rini, waklawman rini.
Puchukachishpa
Kuyayllapaq wayta wak hina kampana.
Klavel, klavel, harrachapa uquyan
Fotopaq imapis kuyayllapaqmi lluqsimun
Hina qawasaqa feyum kayan cuando se le ve está feo
Klavel kayan sumaq sumaq uquyan latachapa viyeho latachapa. Pipa nanpitr' wak kayan?
Puchukayan ya velanqa chaypa
Puchukayanña chaypaq timpranutr' prendikura.
Luisa dice en allí.  ¿Ima Luisatr'iki?
¿Pi Luisatr'?
Maylawmanmi wak kayan?
Maylawninman ya kayan.  Uraylawninmanchu
Tunachu hinam wak kayan. Hatun krus, ¡ve!
Wañuq tiyuyki Waldu wañuq Berna imatr' kuska kayan.
¿Chay maylawpaq kayan?
Waklaw tunatr' hina wak kayan
Tr'akillan kayan runapa wakpi
Chaki chaki wak kruscha.
Kruschapa watarayan wayta
Chaki qayna wata ¿manatr'?
Familiyan tr'ayamanraqchu
Ah, chaki waytallaraq watarayan.
¿Interuntatr' tumarqanki fotuta?
Kaylaw ya mas sumaq kayan
Kaylawllanta
Waklaw tunakunapam kayan.
¿Interuntatr' tumarqanki?
Chay waklaw tunakunatatr'ik rirqa
¿Chaypaq piyá?
Chiriyanña chay. ¿Ñuqapaqchu?
¿Intipaq icha freskuña?
Tardiqa chirim.
Paqarin intipaq.
Maypitaq wak kayan?
Mana malograkunchu chayqa
Ésa es lápida
Pipa lapidanya wak kayan?
Ignacio Rivera.
Más allacito qiuén estará?
Rehachanwan sumaqchata lapidanta ruwarusa
Paulina tiyayan chaypa
Maypitaq kayan kayqa?
Paulinapaq imantaq kayan kaypa
Taytan
Taytanwan mamanwan
Taytan imatr'iki?
Mamanqa kawsayanmi.
Lucitapis tiyayan chaypa
Ah, velakuyan.  Carmen.
Donde Eucalipto.  Eucalipto estás, ¿no?
¿Pitaq chay?
Tambo runakuna.
Uray uraypa patanpaña kayan.
Chaypam kayan finado
Tachi wak kayan, ¿aw?
Macedonia, creo.
Tachicha waklawpi sayariyan
Ah, chay qipalawtr'i kayan, ¡ve!
Félix sayan chaypa.
Wak kayan Tiyu Disideriopa nan nanchu hina nichunchu hinam
Maylawpa kayan?
Kaylawpa Refugiolawpa.
Wakhina lliw lliw tumbakarushpa nayan
Prendinayan. Prendiyan.
Entrada, éste.
Wak kaqlaw puwerta, ¿aw?
Chaypa kayan Tachi.
Ah, chay wak kaqlawnin puwertan, ¿aw?
Qawachayan.
Tachi kayan.  Virgiliapis titirantin muyuriyan
Ah, titirantin Virgilia kayan wakpa, ¡ve!
Ah, wakpaq kayan Lidia, aw?  Esmeralda Lidia wak wak.
Ah, Lidiaman qukurun chamisninta.
Lliwmantr'iki invitayan payqa.
Invitayallan.
Tiya Akipis kayan.  Madripis.
Misa ruwayaqtaq tumarurankichu?
Misa, misatam.
Misa ruwayaqpa ñuqaqa karqani ya.  Chay misapi.
Chaypachu tumarqanki?
Tomando waqaqa waqaqa
Mana kasunchu.
Kasunchu manam oy, asu macho.
Ñuqapis madri nin ya.
"Señura, ukuman pasay. Misata ruwashun", nin
Pipis. "Ñuqa ukupaw kakuyani".
Allí estoy yo.  Misapa kayani.
¿Kayankichu?
Ishkay kimsallam misata ya riyan.
¿Pi chay?
Madueño.  Es ella la señora.
Después allí estaba Vishi.
Chay ishkay kimsalla yari.
Manam. Lluqsimushpa
¿Hukkunaqa manachu lluqsimuyta munan?
pasayan ya.  Pasayan.  Yaykuyan.
Wambrakunapis.
Mamay papaniypa mamanmi Linchapam paran.
Chayta misachikurun chayta Madrita anotachikuni.
Fanita Chupallu Kundur.  Ñuqaqa Kundur Kastaraqmi kayani.
Altutam pawani.
Imaynaya chay unay runa kundur kara
Chupallu Kundurmi kara.  Chay familiyam.  Papaniypa maman kara.
Ah, papaniypa.
¿Mamaykipa maman?
Papaniypa maman.
Papanin karqa Erminio Chullunkuy Wamán
Maman karqa Fanita Chupallu Kundur.
¿Maypitaq kayan chayqa?
¿Ukupachu yaykun?
Puchukarunñam. Maypitaq wak kayan?
Ah, chay fuwerapi chay fuwerapi.  Chay velakuna rantikusan.
Lliw lliw gaseyosakuna.
Chay misapaq fuweramanña hamuyan tumakushtin
Tumayta mastr'iki interesan.
Arí, tumashtintr'ik payqa purirqa
Shinkakunaqa kasunanchu kara. Madriqa rabiyasatr' kutin.
Rabiyasatr'iki.  Pero lliw lliw anotasan.
Achka achkatam anotarasaqa
Manaya pero chay anotachiqkuna kanchu
Misa ruwananpaq
Misa ruwananpaq
Ukupa tumakuyan servesata. Kahantinkunata apakuyan.
Chay uraman napis apan huk
Kaha servesata.  Mauriochu karqa Julianchu karqa?  Imaynaya?
Chay ukupaq tumaparakurqatr'. Chay kedamuq runakuna shinkañatr' lluqsimura.
Si gastuntaq kutichiyarqa hinalla
Aysayarqa Ido.
Imaynañama runaman gastuta qungan tr'ayashpañamik
Tr'ayashpamik waytanchik tr'uranchik,
Chaymanñaqa tr'ayashpa timpranu qunman karqa.
Llww lliwmantr'ik muyuchiman karqa.
Chay tr'ayamushpa lliw lliwman muyuchiman karqa.
Ay, allí yo también vendiendo salchipollo.  Aviva,
Salchipollu rantikuqtapis tumarun
Mikuqtapis tumarun.  Teri chaypa tiyayanña.
Tiyayan prendikurunñatr'.
Bonito había salido, ¡Vé!
Mikuyanña lluqsiramushpa
Kay nalaw wak kayan, aw?  Kay wasilaw.
Wak hardintr'ik pintasa kayan.  Ve, sumaq lluqsirusa, ve!
Asu macho lluqsirusa.
Karrukunaqa sayayan.
Sirvesata qipikuyan.  ¡Ve!
Ober.
Sirvesata qipiyan.
Wakchanta aysayan wawan qipikusa
Maytr'iki gorduta qipirun.  Fastidiyakuptin.
Ñuqaqa wambran qipikusanta qawarqanichu.
Doña Yulipa vakanpis lluqsirusa.
Wambran qipikusa kaptin wambran tr'ayaramuntr'i.  Wilkantatr' qipikatr'ayan nirqanim.
Chay wambrachatam qipikurun.
mamanta ya fastidiyakuyan.
Mana dehanchu rantikuqta.
Chaymi qipikurun payqa.
Vakapa kustillanpis yupanam kayan
Imataq chayqa?  Ah, wambra.
Talía.
Imata papata apamuy ninim
Papan apakusa wasipis qushtakuyan QH
Ah, qushtayan.
Lliw lliw ya lluqsirusa
Vakapis alli-alli chichiyuq kayan, ¡ve!
Uñayuq kayan chay vaka.
Kartelpis lluqsirusa.
Chaytr'iki.
Alfredopa wasin chay.
Kay wasitaq manachu tumarqanki?
manam lluqsinchu.  Ah, kartel.
Ariyá.  Lliw lliw lluqsirusa.
Pipataq wak kabranqa?
Umallan kayan.  Ah, Redinapiña.
Ah, Redinapiña.
Kay frentiñamik kayan, ¡ve!
Chaypa kabrachan puñuyan.
Claropis lluqsirusa.
Claro.  Uraylaw napi.
Marujapa.
Kayqa maylawñataq kayan.
Urayllaman ya kayan.
Ah, kay waklawtr'ik kayan.
Redinapa wasin kinrayñatr' kayan.
Ah, chay qirukuna.
Ukunlawpaqtr'iki tumarqanki.
Ah, ukunlawpaqtr'iki.
Ah, Eritro.
Chay alma samachiqkuna
Ah, chay ukupa kayan.
Kaynallam.  Puchukarunqaña.
Lliw lliw tumasa.
Ñuqa.  Ima?
Ah, fuwera, panteyun.
Simiteriyullachu.
Chay velakurushpaqa kada grupucha lluqsimurqa panteyunpaq.
Chay almayuqkunaqa.  Imaynataq lluqsipakamurqa?
Ay, ¿Dónde está esa tapa?
Saytaykuruyman.  Hitr'aruyman karqa gaseyosaykita.
Apurí Cruzpa una unaymi huturapakun.
Chaypaq pasakun.
Despachaykushpa kutimushpa yachayta mikun
Mikunchik
Llapa
klasi mikuytam tr'uranchik chayman.
Dos de noviyembri.
Chay velakuy puntr'aw  Simitiriyupa llapa almanchik velakunchik.
Algunosqa chay alman hamusantamiki chay
Familiyankuna kaptin tinkuyan hinashpa tumayan.
Kokachankunata akuyan, chamischankunata tumayan.
Almamik wayrakushunkiman.
Chay kuwerpuykikuna mal kanman umaykikuna nananman
Shunguykikuna.
Siyempri tumanki.
Ah, chay koka.
Valorchanta kokanta.
Chaynam yaykunchiktaq.
Mana wayrashinaykipaq.
Si no umaykikunam nananqa wayraruptin
Pero tr'ayan ya chaymi.
Chay puntr'aw diyan llapa almapi velakunanchik.
Ah, chay kustumbri ya chay
Diya dostaqa velakunchik.
Kustumbrin chayhina velakunchik.
Primerutaqa yanukunchik.
Lliw lliw mikuyta yanukunchik alfereskunaqa.
Ishkay kimsam mesata ruwan.
Kaqllataña
Mana alferesqa normalmi yanukun kaqllata.
imallatapis ash ashllata
Tr'uraykun frutachankunata.  Llapa gustasan.
Chay yanukuy tardish almaqa tr'ayamun.
Grupu grupu chay mushuq wañukuycha alferesman hamun
Amigunkunawan.
Invitanshi amigunkunta. Kanan wataqa ñuqa
kayani mayordomo.
Haku wasiyta nishpash, almakunaqa pushanakamun.
Tr'ayamun hinashpash
lliw lliwta ya mesaman chaytaq tiyachinki kokanta chamisninta servesanta
Yakunta mikuyntinta.  Chaypish amigunwan
Tr'ayamushpaqa yakuta tuman.
Chamisninkunata upiyarin, kokankunata akun, mikun
Ñuqanchik kawsanchik kayanchik achka hutunakurushpa chaynash tr'ayamun alman.
Bullata ruwashpash
Chayshi, aligri kutikun.
Mana yanukuptikiqa, manam, tristi waqakushpa
Tristi
Manam wasiypaq imapis kanchu
Pukarishpash kutikun.
Dehan.  Chayshi pukaptinqa
mana mikunayuq kanchik.
Imapis kanchu wasikipa
Chayna rimay kaptinmi chay kutumbri.
Imapis kanchu wasikipa.
Yanukunchik chay almapaqqa, todos los santuspaqqa
Tr'ayamunshi almaqa
Waqashpa tristish kutikun mana imatapis tarishpa
Ah, kaypaqa manam imapis kanchu.
Nishpash kutikun huklawta rin.
Qampaqa amiguykikunaqa
Le llevan después igualitos a una persona que vivimos
Si, por ejemplo
Imaykipis kanqachu
Qampa kumpliyañuyki kachun hinashpa invitakunki.
Mikuchinki, tumachinki, tushunki.
Chay nishpash paykunapis alegrakuyan
Misanpa, wasinpa kayna, misanpi lliwta tarishpaqa
Mana . . .Cuando no te acuerda por tu cumpleaños tristim kayanki, ¿sí o no?.
Chayna chay ...
Chaynash almakunapis
Kriyinchik ñuqanchikkuna chaymi chay.
Diya primirutaqa yanukunchik, mikunchik
Diya dostaqa velakamunchik wakhina waytakunata apashpa
Kokankunata apayanchik chay simitiriyuman akukuq gustasanmanqa waytankunata
Ah, distintu kada unuñataq ya chaytaq
Algunus apayan krusninta, u lapidayuqña kayan u algunus
Según rekursun
Según sus recursos.
Mana algunuspaqa
Mana chayna
rekursun kanchu. Manam ruwanchu.
Ima karru chayqa purikuyan
Maypa, Cañetepa Limapam imaynañatr' kayanchik?
Kurrekatr'akuyan karrupis.
Chay, chay antiskunaqa chay
Chayshik chay sosiyukuna ruwapakurqa chay nichuchanta wañushpa chayman pampakunanpaq
Na ... ummm...
Familiyankunaqa kuqun rantiywan pampan- Mana yaykunchu chay nichuman.
Deharunña.
Huk nichuta ruwachin, hinashpa pampaman pamparun.
Huk nichuta ruwachin.
Chay medida, chay kahon
Chay terremotokunapimik kahon saqaykaramun chaykunawan. Manam ñuqa
Rantiywan.
nichuman pampakunchu.
Ah, terremotopaya dos mil siyetipa saqaykurunqa
Ayka kahontr'i fuwerapa karqa? Kumudarun pampamanña.
¿Ayka alma?
Peligrum wakman nichu.
Manam siguru seguruchu.
Tullullankuna.
Chaymi mehor pampamun mas seguridad.
Pampapiñam ruwayan huk nichu.
Qawanpaqa huk nichutaña ruwarun familiyankunapaq
Sumaq sumaq wayta kasa. Uray waytatr' kustapaq.
Chaynam chayqa.
Kada almayuq ya
Kada uno.
Ruwachinchik, rantinchik.
Ah, kada unum chayqa, kada almayuq
Chaypa velakuyan familiyankuna
Wak kayan akipatr' hina
Waytanta apamun, velanta, yakunta, kokanta
Chaykunata tr'uraykushpa dehan.
Chaymi chay krus kayan variyus.
Ima ... ayka ... kimsa kruzchu kayan
Kimsa runachr chaypaq pamparayan.
Yata yatalla
Kaynaptin kaynaptin yata yata kayan.
Pero manayá kaypaqa
Kallinpis dirihisachu.  Kaminunpis kanchu
Manaya sumaq sumaq
Manaya sumaq ubikasachu wak simintiriyu
Yanga sitiyunpa eskohishpa
Kada runa kada alma como puwede ña pampakun
Floridapam ichaqa puwertata tiyaykushtin pasayan tunukama
Chaypaq wakchapaq dividiyan uraymanqa hanayman
Ispisiyal kayan pasadisu
Chaypaq manañam
Chay uraylaw qipichan mamaypa kaq kinray riyan.
Hanaylaw taku takuñam kayan
Chaypaq uraylaw hanay singa uray singa.
Pasay kanñachu tiyanapaqpis
Floridapa ischaq chayhina chayna ruwarurqa
Cada uno ya
Chaypa nichunta ruwakunqa
Chaypaq nasañatr' kayan riqsichisa. Kaypa tal fulanupaqmi nishpa.
Chayqa chay krus viyeho krusta huturusa chaypa
Kambiyaruntr'i imaynayá?
Lliw lliw natatr'ik hutururqa.
Viyehokunata viyehotatr' hutururqa.
Mushuqtatr' tr'urarqa.
Ah, Doña Delia.
Chay Ignacio Riverapis chaypa kayan.
Wakchaskachampa apachanpaq pitaq kayan?
Finado Neli creo que está allí.
Chay Nelipam sumaqya lapidachan aw?
Ah, Chaytr'ik kayan.  Sumaqllam kasa lapidan.
Ah, chayqa runa wañukuptinmi, aw, Hilda?
Runa wañuptinmi, chayqa pichqay
Rupanta uchu diyasninta pichqanchik.
Kañan llapa chay viyehonkunata llapa chay tr'uranantaq.
Chay kañasam fuwegullapi.
Huk, ishkay, kimsa, tawa pichqa.  NIshpa kayna.
Chuqayan huk sitiyuman tr'urananpaq mana valiqtaq kañayan.
Chay tr'urananpaqmi, chay pichqayan.
Chay mana valiqtaña
Kemayan.  Imapaqñam chay valin?  Tr'urarananpaq.
Mana pichqasaqa, wayrakun, chuqayakun,
Wayrakunmi.
Almakuna chuqallashunki.  Chay chuqallawan, wañukunkimanmi.
Uma nanaywan, wiksa nanaywan
Chayllam chay pichqayqa
Runa wañukuptin chay kosasnin chay rupankunatam pichqayan
Kanan wataqa wañukunmi
Kay Viñacpaq Doña Rosinda, Doña Macedonia.
Don Daniel Auris.
Kay tíyu VIcente Guerra
Prontuchaqa wañukun.
Alejandro Guerra pampakurun Piruhauyucpi.
Alejandro Guerraya.
Kaypaqpis kayan, variyustaq dispachakurun  pero
Kimsa qari variyustaqtr'iki Limapa pampakurun.
Kaypaq dispachakuyan hinallam.
Ishkay warmi, qari chay ishkay.
Chayllam kaypaq wañukun pamparayan kay
simitiriyupaq. Chay hukkunaqa Limapa wañukuptinmi.
kaypi dispachakuyan wambra kashpa
kaypa istidiyarqa, wiñarqa, hinaptinshi
Kustumbri kaypa wak Virgilia riki
Primutr' tiyum chayta dispachakuyan.
Limapa, ah, chaytaq kañarushpash aparamushaq kayman  aw
Ah, Doctor Edgar
Ah, finado Edgar, Doctor Edgar.
Irniyanshi paypapis.  Pachiyarun
Irniya imaynatr'iki
Irniya imaynaya chay hatun hatuntaqshi wiñarura.
Chayshi wañukuptin bañakunanpaqpis watakusash kasa.
Chayna watakusash pubri tiyullayta pamparun
¿Presuchu? ¿Imapaq tiyuy karqa chayna?
Shiminkuna watakusa
Tr'akinkuna imaynatr' almanpis riki
Peyur kosa chay vela sindikusanchik.
Qawaranki, ¿aw?
Wañunchik gusanu mikuwananchik uqu. Chaymi chay rabiyaq kayan
Maypitaq ñuqaqa kayani?  Ah, Madre kaqpa misata ruwayan.
Chay madriqa ruwayan llapa
Ah, lliw lliwtam anotarachiwanchik
Difuntupaqmi misapa.
Achka achkapa sutintam wak rimaykushpa
Misata ruwayan mana chay
Misakuyan.
Runas asistinchu.
Kasunchu misata.
Manatr'ik con todo corazonnchu llakikun almankunapaq.
Chayqa mana campiónta tumarushpaqa wañun
Hinashpaqa manayá
Awstopsiya, no? Ruwananpaq apanchu?
Ah, apanchu hinaptin chay
Algunus familiyakunanqa manam kriyinchu
Wak qarin ima tumaruptinqa warminta presu mandananpaq ayves
Pushamun huweskunatam hinashpa
Chay pamparayaqta surqun hinashpash qawan.
Siyertuchu manachu familiyanya reklamashpa chayta qawachin.
Chaynatr' chay Sanbata ruwarqa.
Madeánpi
Chaynaya ruwarqa finado Don Arnoldupaq
Madeán familiyan infisiyaytam munarqa kay Sambata
Imaynatr' salvarqa pero maldito qariqa kikintr'ik tumarqa?
Korpusmi kara, aw?
Korpus.
Ah, Corpusmi, aw.
Dansarqam ninmiki
Korpus dispachupa hinamiki
Hinaptin familiya infisiayta qawaykukun.
Peru Huniyochu hinam karqa
Runa wañukuypam karqa
Chay familiyankunañam chay klaru kaypi yatr'an
No sé pichu wañukurqa peru chaypam
Kaynatr'iki Idupa wañuq Fidel subrinun.
Istudiyaqpi karqa
Sí, sí sí, es cierto.
Imataq chay hoven yatr'ayaq karqa
Andrés.  Chay hovencham wañukurqa
TBCwan.  Tenía TBC.
Limapamiki wañukun.  Hospitalpa.
Hinashpa kayman aparamun pampananpaq.
Finado Fidel.
Manam Huariwanchu apamurqa.
Wakkunaqa wañusataq
Karrerawanmi.
manam apamunchu.
Aykapaqchu wak apamun? I manam munanchu.
Karruymi salakun nishpa.  Manash munanchu.
Ispesiyal kontratashpa apamun almakunata.
Apamunchu wañusakunata.
Uraypaq.
Chay surquchinqa
Familayankuna manam kriyinchu hinashpañam
Kaypa awtoridadpis konstatarunmiki
Hinaptinqa familiyantr'ik surquchirqa.
Ah, kaypaqa, este ...
Familiyanqa qawarun imayna wañukusam postapa ya
Postamanmik  apamun
Ishkay campiontash tumarusa.
HInashpash gaseyosapa.
Mesapa deharusa sobrinkunata.
Gaseyosa butellantapis mesapa deharusa.
Vasutapis mesapash deharusa.
Hinashpash nin wambrachantash
Ah, wambran karqa ¿Mayqinña? ¿Uchukchalla?
Chay Rocochallam karqa.
Uchukchalla karqa.
Chayshi, Ah, Diyos rikushaqñam creo que le había dicho algo.
Chayshi wasi ukupatr'iki kara.
Gaseyosanta tumashpa hina qawanman gaseyosata tumarqa
Ñatr'iki venenoqa ya empezó a calentar el cuerpo.
Haparikatr'arqatr'.
Qunirichirqatr'iki haparikatr'arqa.  Arrohaytash qallakuykun.
Runkaytash runkakuyanshi.
Lliw lliwtr'iki intiriorta rupakuyan-
Chayshi wambraqa kurriy hamurqa willakuq, maman willakuq.
Runa pampaychu hina ma karqa. aw
Ah, simintiriyupi.  Ah, Chaylla karqa.
Simintiriyuman wambran tr'ayaramun hinaptinshi
Runkayanshi venenu tumarun i kurri kurri se fueron pues.
Manash chayshi wantushpaña ambulanciyaman.
Ambulansiyaqa wakman pushan hinashpa chayman
Quqariy! hinashpash postaman aparun
Postapaqa chay suweruta tr'uran
¿Imataya tr'uran shiminpaq?
Limpiyananpaqtr'i.
Surqunanpaq.
Chayshi surquramun, pero
achkataraqshi campiontaq surquramun pero manam
Demasiyaduñatr' ishkaypi.
Ishkayqa avansarurqa apurawtr'ik.
Qawan tumarqa, gaseyosata tumarqa, tumarqa i shinkaraqtaq karqa
Chay shinka kaptinqa, apurawtr'ik qunirirun.
Venenarunña llapa yawarninta venenarunña suweruta tr'uran
Chay uraypaq apanampaq kayaptin
Wañurun.
Wañurun.
"Alvarados somos campiones", nishpash nin pi niyarqankiman
Finada, este, María.
Paypis chay subrinu wañukuptinñamik payqa tumarun
Chay despuwésñachu
Despuwesña subrinun wañukuptin.
Finado Arnoldupa subrinuntr'ik karqa.
Chaymi Alvarado campion pay ya rimaq chayta.
Campion nishpa kikinpis tumarun
Warmi qari.
Kikinpis campionkurun
wasinta witr'qakushpa tr'ankakuykushpa
Atunpañataqshi chayqa, aw?
Qarinman  sirvirun puntataq hinashpa kikinpis mikuruntr'iki
Atunchamanshi
Maypitr'ik pinsamiyentunqa?  Imayna kashaq nirqa?
Campionchata winarun, aychikurun, qarinta mikurachin.
Kikinpis mikurun.
Kikinpis.  Qarinqa mal kayaptin kikinpis mikukurun.
Ishkay nin runkakuyasa.
Chaypaq aparqa Cañetita.  Chaytr'ik Cañetipa pampakura.
Llapa
Puwertanta tr'ankarushpatr'iki chayshi mana
Runkakuyan.  Dice, "Auxilio, auxilio", dice ya.
Finado qarintaqa ishchallatatr' kikin mukururqa payqa.
Y él estaba más conciente que
Payqa achka achkatatr'i mikurqa.
Tía María.
Chayshi Auxilio auxilio nisa tiyu Niko.
Chayshi Elsa sintirusa, hinashpaqa nishpa
Tiya, Qué pasó?
Tiyo, Mana rimarinchu.
Runkakuyanshi.  Puwertata kitr'aptin trankarakuyan.
Tantu impuhan, manash kitr'akunchu.
Kaylawninta hamun tr'ankarakuyanshi puwertaqa
Hanaylawshi yaykuramuptin.
Hanaylawnintañashi yaykun altunta.
Uku puwerta kuwartu kuwartunpis.
Pero warmitr'iki chayta ruwarqa.
Trankaykuyanshi
Trankakuykushpa
Takan puwertata manash kitr'akamuyanchu
A la fuwersa, kitr'an patadaswan
Chayshi huklaw tunapa huknin huklaw tunapa huknin
Agunisashpaña
Agunisashpaña kayasa
Doctorman willakuq kurriyan postata.
Doctor hamun postaman apan ishkayninta.
Suwerota tr'uran.  Payqa ñakarqaraqmi.
Chaytr'ik urayman pusharqa.
Chaytr'ik aparqa may kaminupatr' wañukurqa.
Ña, Cañete kashpaña.  Resolapa kashpaña.
Manañam atiparqachu
Wañurun.
Ishkaynin hinashpa postapaq.
Este .... doctorkunata tapun
Waqakushtin imaynama
Maríayqa campionta tumarunman diciendo
María, ñuqa kani Vini, nin.
Ah, Vini, Vini, nin.  Está hablando.
Haciendo así, Vini, Vini makinta []katr'akuyan
Ah, mas edadpa manañatr' risistirqachu.
Chaytr'ik subrinun Madeánpaq hamurqa.
Chaytr'ik urayman aparurqa.
Movimiyentu karrupa mas peyur.
Hinashpaqa, wañukurqa Cañetepañam pampakuchin.
Ah, Cañetepa ishkaynin.
Chay ishkaynin warmi qari tumarun, aw?
Chaypaqa awstopsiyamantr'ik apan ruwanchrik chaypaq.
Ah, awtopsiyamanñatr'ik chaypaq apan.
Lliw lliwtam chaypaña qawarqa chaypam venenu
Tumasapa
Finado Arnoldotaq manaya aparqachu kayllapa
Chayqa apuraw wañururqa riki ni apanñachu
Chay turinkuna tiyunkuna Madeanlawpaq
Paninshi infisiayta
Panin.  Imaynataq
turiyqa wañunman venenuwan?
Ima waqtarurqa?  Imatr'? Maqarachirqa imatr'?
Nishpa ocho diyasnintaqa kitr'achin.
¿Killanta ninchu?
Killantachu? Killanta.
Chayaq "¿Imaynañatr' karqa venenuwan wañukuptin?"
Killantaña
Pasaypaqshi asnakuyaq.
Pero imataq presisan [TK] wakhina warmiyuq wakhina familiyayuq tumarunanpaq.
Chay warmintash, chay pashñantash maqarusa.
Warmin.  Wak Apurí Cruzpish.
Suyarusa hinashpa maqarusa.
Chayshi nirqamik tumarun.
Chayshi karqa.
Chayshi karqa.
Motivu tumarunanpaq
Imapaqtaq maqarqanki nishpa.
Peleyapakurqanña hinashpa tumarurqa
Ah, maqashash warminta.
Ah, warminta maqarusa niwan
Chayshi warminqa nin sinverguwensa ñuqaqa
willakurushaqmi guwardiyanman willakurushaq terruku kasaykita ninshi.
Chayshi tumarurqa
Maldisiyadu huklawkunapish ganawtaya rikarichirqa
Chay ninmi.
"Manam qamtaqa qayachirqaykichu".
Qamqa kutiy.  Infiyernupa sufriy ninshi Diyosninchik.
Kanan Todos los santospaqshi Diyosninchikqa
Akarawanchik karnerutahina.
Chaypaqa qam qam qam watanpaqa
Wañunki mayurdumu kanki nishpash disiñawanchik.
Hinaptin chay venenukuq mana listapachu.
Chay venenakuqkunaqa mala muwerte wañukuqkunaqa mana listapachu.
Kutiyachimun ni  chaskinchu
Diyosqa harqumun.
Kutiy qamqa.  Manam qayayki manam qayachiraykichu nishpa
Harqurin.  Waqakun, purin, sufrin alman.
Runakunata manchachishpa alman purin
Chay mala muwertewan wañuqqa
Feyush kondenakun manchachikun.
Manatr'iki.
Chayqa demoniyutr'iki tentayawanchik.
Diyosninchik nin wañuy
Demoniyutr'ik chay upiyay, chayta upiyashpa wañuy niyawanchik.
Demoniyuta kasuyanchik chaypa. Imatapis ruwakunanchikpaq
Chayqa riki Diyablumantr'i ripun alman.
Chayshi mana
Diyabluwanñatr'ik sufriyan chaypa.
Infiyernopi sufriyan
Qutr'ash manash pawayta atipanchu chaypash
Muyukuyan.
Pawaruyta munayan pero karu karush kay kayan.
Chay infiyernu
Pawaruyta munayan kaypash
Qutr'a ninshi kay Waqakunapa
Siyertumpamik rumikuna yanayasa kayan.
Chay infiyernuqa chaypish
Chayna qutr'ata pasarun
Ninañataqshi rupakuyan
Chay ninaman pawayta qawanta munayan mana usachinchu.
Ninaman saqaykurun.
Ninaman pawaykun chaypa sufrin
Kaypa almakunaqa wañuptinqa dis ... pamparuptinqa rin.
Waqakunapash huk muchka rumicha
Sumaq muchka rumicha qullutachanta
Chaypash alma tr'ayan hinashpash kurasunninta tapakuykun
Almanta tapakuykun.  Manam qawarqanichu.  Qam qawarqankichu, tiya?
kayanya kaminupa.
Chayllapamik chay Waqakunata tr'ayarushpa pichunta takashpa pasayan chay infiyernu qutr'a
Kayan rumikuna iskinan yana.
yanayasa qutr'a patampi qutr'a tunapi
Chaynintam bahayanchik bañuman.
Ñuqa riqsinichu Waqakunata.
Chaynam chay almapi.
Kuwentunchu manam chayqa siyertum reyalidadtr'ik pero.
Ñuqa chaynatam kriyini.
Chaypish takakuykun pichuchanta.
Chay runapis rishpaqa chaypish
Chay qullutachawanshi pichunchikta
Takakunchik mana llakikunanchikpaq
Chay ninmi
Wakchayta kay madrugawqa qatiruni
Tempranum.  Manatr' waklawpa pastu kanmanchu.  Lliwtatr' yutu mikurun nishpaya.
maldisiyaw chay saksarushpaqa akasu mikunchu
Rikuyan qatiruni marco waklawnin sebada chalaman
Chay sebada chalapaq manama dehawanchu ni wertaman riqta.
Watuyuq puriq oveham hamukuyan.
Wasiman qatiramuni kanchuman qaykuykuruni.  Listakuni qiwakunataq shakashnipaq
Hinashhpa michishtin kaminunta qatiramuni.
Verdipaq kanan llakikuyan pasaypaq.
Verdi i chakita mikushpa kontentayan ya mana verdita mikushpaqa lokiyarushaq nin
Prinsipiyunpaqya wak kustumbrachina wakhina verdi
allinta mikuchishpa
Chayna karqa Esmeralda mana verdiman wataptin
Kustumbrantr'i, kustumbrantr'i. Manañam chakillapa mikuyta munanchu.
