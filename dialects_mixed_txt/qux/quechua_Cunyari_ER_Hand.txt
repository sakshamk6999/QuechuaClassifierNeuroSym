Unayshi kay Vinacpa kashqa huk runa.
Kurapa empleyadum -- Lluqi Maki.  Chayshi sapa tardi kampanata ripikakuq.
Aburrikurun sakristanqa wamaq wamaq kampanata suynachiptin.
"Chaytaqa mancharachimushaq karaho
ñuqaqa," nishpa rin tardiqa kapa .. kapakarushpa kamanta kapakurushpa.
Siqarun kampanaman altuman.  Hinashpa chaypa turipa suyan.  Tr'ayarun Lluqi Makiqa
Tr'ayaruptinqa altupa karaho almaqa suyayasa.  "Alma karaho
bahamuy!" nin.  "Bahamuy, karaho!" nin.  Nada.
Hinashpa siqashpaqa chuqaykaramun ukuta almataqa.
Almaqa wañunankama pampaman saqarun.  Saqaptinqa kampanata ripikarun.
Kampanata ripikaykushpaqa bahamun.
"Imatr' chay alma kasa?  Qawaykushaq," nishpa kamawan ayllurayaqta
kamanta achkikushpa QH qawaykuptinqa sakristan wañurusa sakristanta wañurachisa.
Hinaptinshi kosinerun: "Chay karqa Lluqi Makiqa."
Yayayman tr'ayarun.  "Yayay," nin, "Sacristantam wañupakuruni," nin.  "Kamawan ayllukuykushpam toripa suyaruwan," nin.
ni-n
"Kay qullqita qushqayki.  Ripukuy maytapis!" nin.
Qullqita quykuptin, ripukun, pasakun.
"Karu karu llaqtata rikuy!" nin.
Riyasanpiqa tr'ayarun puwentiman.
Puwentikama tr'ayaruptin huk mamakucha tr'aqnarayasa puwentipa.
"Imapaqtaq tr'aqnarayanki?" nin.  "Kay llaqtapaq kondenawmi lluw lluw runata puchukayan," nin.
"Mana manam runa kanchu.  Chaymi ñuqata mikunanpaq kutimushpa tr'aqnaruwan," nin
"Katr'aykurusayki ñuqaqa.  Qawaykachiway chay kondenawpa wasinta!" nin.
Katr'aykurun mamakutaqa.  Katr'aykuruptin mamakuchaqa pushansha TK chay kondenawpa wasinman.
Tr'ayarachin.  "Kaymi wasin," nishpa kitr'arun imaynapis.  Yaykurun Lluqi Makiqa tr'ayamun wasiman.
Wasiqa kakuyasa tiyenda.  Imapis hunta kakuyasa.  Velapis yanqaña.
Chaypaq tutaykurun.  Tutaykuruptin velata prendirun.
Velanta prendiruptin kayan derepenti
-- bum! -- altupaq saqaykaramun pedasos
Huk pedasulla ultimuqa umallan faltakuyan
Uman saqaykaramushpa pawashpaqa hapin deyunaves Lluqi Makitaqa. Lluqi Makiqa ña hatu hatun chaflinkuna listakusaña suyarayan
suya-ra-ya-n
"Vela puchukaptinqa, velata kambiyaykuy!" nintaqshi.
Manisiqta nin,
"Qammi salvasyonniy kanki.  Kimsa tutam peleyashun," nin
"Tr'ayarushaq kanan tardi.  Qamqa listo suyawanki," nin.
nishpash pasakun. Kampana maskaq ripun hinaptin kampanata ripikurirun Lluqi Makiqa.  TK
Tardiqa yapa listo suyarun.  Yapataqshi tr'ayarun.
Chaypipis peleyan medya nochikamallaña chayqa
Chaypaq pasakun.  "Suyawanki chaynam paqarin," nishpa.  Qayantintaqqa QH tr'ayarun chayhinata.
Tr'ayaruptin nisa ya nin,
Killawan chay ratullaña peleyaykun.
Ratullaña peleyaykurun.  Hinaptinshi, "Kanan
kaypim intiyeru kayan," nishpaqa qawaykachin.  "Kay pampapa ukunpa pamparayan qullqiy," nin. "Intiyeru," nin.
ni-n
"Kimsa puntr'aw, kimsa tutam velawanki," nin.
Kay runakunapis huntaramunña lluw
Medya nochi chutakurun kikillan wañurun.
Wañurun.  Hinashpa velapakun lluw lluw
kimsa tuta, kimsa puntr'aw.  Hinashpa pampachin.
Kedarun Lluqi Makiqa chaypa riko
chay lluw lluw chay kondenawpa erencyanwan.
Chayllam.  Chay kuwentu puchukarun.
c
