Sapokuna unay karqa ... Sapokuna gananakun unay nira, ah, sorrowanshi gananakura.
Atuq, huknin "kurr," huknin "laq," hukin "kurr," huknin"'laq."
Chay laqniq nap karu karupi kayan, sorro korriyan.  Sapoqa
Fílapa tr'urakarun -- mana hukllachu rin.  Fílapa tr'urakarun -- ganayan sorrotaqa!
Sorrollaqa, "Waq-waq-waq!" korriyan; sapuqa kurr-kurryashpa karupiña.
Atuqñataqshi kundurwan tapunakuq, "Qam quni quni, kompadri; ñuqa chiri chiri, kompadri," niq.
Chay chiri chiri kaqqa wañunayanshi; chay quni quni kaq wañunayan.
Chay chiri chiri kaq karu tumpalla resistiyanraq.
Chaykunallam chay unay kuwentu karqa chay atuqpis.
Sapowan atuq gananakuq. Chay sapo fiiillam tr'urakarushpa karu karupi kakuyan atuqlla huklla korriyarun.
"Waq-waq-waq!" waqyashpa. Sapoqa, "kurr-kurr-kurr!" karupiña.
"Imaynataq wak miyerda ganayawan?" nin.
Mana chay hukllachu sapo kasa -- achka achka chay sapoqa kasa.
Chaynapa atuqtaq ganarun.
Chaykunallam kaq. Chaytapis partes partesllatam yuyani. Mana shipash mosuhinañachu yuyani.
Siyempriña nayan qunqayani. Chaykunallam chay kuwentu karqa.
c
Allquñataq kasa allqupis maqtatukusa.
Pashñaqa quykurusa chumpita mushuqta watakurusa wiqawninman.
Chay watakuruptinqa derepente puntr'aw riptinqa allquqa watarayasa wiqawninpa chumpiwan.
'¿Allquman chumpiytaqa quykuran imataq?' nin.
Miyentras tantoqa chay allqu íngañasa pashñataqa.
Tuta tr'ayaruptinqa chumpiytaq allquchush watarusa.  Imapaqtaq chumpiyta allquman quykuranki
Allquchu manam chayqa ñuqam karqani icha allqum kanki nin.
'Ñuqam karqani ñuqa maqtam', nin.
chaypaqña kuwentuta qukurun allqu chayqa kasa
c
Imata mas qunganchik ya manayá TK chay tiyempuhinachu.
ukuchataqshi kasa.  Pashñamanshi chay uqikama tirnuyuq ishkay tr'ayasa.
'Hamunki paqarin papa allananchikpaq', nin.
Riptinqa kanchu naq hukpa ukuchalla korrikatr'ayasa. Tutaykuptinqa shulikama papata tr'ayarachin
'¿Imaynataq shulikama papataq apamuwarqanki?' nin.
'Chaynallaya papay lluqsiyan', nin.  Puntr'awñataq por saber rin. Kanchu.
'Papata allashaqTK hamunki watyakunanchikpaq'.  Kanchu.  Ukuchalla kurikatr'ayan surku surkupa.
Tardiqa yapa shulikama papan apakusa tr'ayarun.
Ukuchallash kurikatr'ayasa. 'Ñuqam karqani qawawarqankichu', nintaq chaypis.
Maqta chayqa kasa. Chay ukucha kasa maqtatukushpa
Chaykuna ingañaq unayqa. Kanan chayqa kanñachu.
Asnuñataq wañurusa . . . Asnu wañuruptinqa, nas después
Liyon mikusa. Tuqapayaykun GG. '¿Wañusachu kayan?' nishpa.
Hinaptin, wañusa kayasa kay liyakurun na lasuwan asnumanqa mikunanpaq.
Entonses liyakuruptinqa qaaachin qachin saqakuykun. Pobre atuq pobre liyonta wañuqpaq.
qachacharun nañachu  QH
Wak wañuq wañurun. Por saber asnuqa narqa wañuqtukurun.
Kawsarishpashiki riq peyor atuqta wañurachin. Chaykunallam chay kuwentu.
c
Rutupis ingañarqash maqtatukushpa pashñata
Hamunki chaypim millwata tishashpaqa nishpa.
Riptinqa millwalla huturayasa ni maqtaq kasachu
Chayshi chay rutu chayaq kasa runachu maqtachu
Yapa rin hinashpa mana hamusankichu nin manachu ñuqa chaypa millwata tishashpa suyayki nin kanchu
Atr'qayllaqa muytikachayasqa chaypi
yapa kutiptinpis chaynallataq
Kanchu chayqa ultimo uraqa atr'qay presentakurun
Maqtamiki ñuqaqa chay karqani nin
Chaypaq ñañataq kondorñataq pushasa pashñata
Kalamina wasiman tr'ayarachin pashñata
wawakurusa wambranchik walanta taqsaramushaq nishpa nin
Wambranpa walanta taqsayaptinqa ñachu hatu hatun qaqata baharun mana kalaminachu chay kasa
Taqsakuyaptinqa tr'ayarun imamanmi saqimuwaranki nishpa kundur tr'ayarun
wambraypa walan taqsaqmi hamurqani nin
ultimo uraqa kundur chay kasa manatr'iki
Maqtachu kasa mikutamunwan churintaqa . . . eso no más cuento
