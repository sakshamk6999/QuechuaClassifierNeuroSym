Señorita Buwenos Días. ¿Imataq sutiyki?
¿Maypaqtaq qam hamuyanki?
¿Imata maskashpa qamqa hamuyanki kay llaqtayta manachu ñuqa riqsiykichu
Una unay qawarqaykichu qamta. Kanan chay qawaruyki, señorita.
Ñuqaqa qawarqaykichu qamtaqa, pero kanan ñuqaqa sutikitam yatr'ayta munayani.
¿Imataq sutyki?
¿Imataq prufisiyoniyki?
¿Kaypa allinyachu kayanki? ¿Kutumbrayankichu kaypi manachu?
Kaypaqa kaynallam yachakunchik kay Viñaq llaqtapa.
Kaymi kananqa inviyernum kayanchik
Param parakuyan.
Chirikuyan kaypaqa, mitukuna kayan.
Manam veranopahinachu
Kimsa killam kaypaq paranqa, Señorita.
¿Agwantankichu kaypi chay parapa? ¿Manachu? ¿Imaynatr'?
Wañukunki imatr', Señorita.
Kaypi ñuqanchikunaqa kustumbrawmi kayanchik
¿O qampa kapas llaqtaykipa peyorpis?
Peyor kashpaqa, kaypaqa quni qunitr'i kayanki.
Ñuqakuna astawan allukusa kayani. ¿Qamqa?
¿Pulluwanchu kayanki manapis chirishunkichu qawakunapaq
Qayna huk watahina temblor yapa kaypa kaptinqa
¿Imapis susidinmantr'i kaypa? Wasikunapis saqaykunmantr'i fuwerti kaptinqa.
Wak urqupaq chay rumikuna hamunman. Hinashpa
Wasikunata tuninman.
Nishpam ñuqa nini, Señorita.
¿Imapis pasanmantr'i fuwerti kaptinqa?
Manayá ñuqanchik yatr'anchikchu. Diyos taytatr' yatr'an, Señorita.
Animalninchikunaqa rumim hapiptin riki wañunmantr'i.
O sinkunman imatr' fuwerti kaptinqa.
Timblur kaptin paykunaqa
Qayashpamiki waqashpam purin animaninchikunaqa.
Wasi saqaykushpaqa riki wambranchik ima ukupa kaptin ñítinmantr'i
Sunsu wambranchikuna kaptinqa
Enkambiyo hatuña kashpaqa ayqikuptinqa wasinchik kosasninchikkunallatatr' ñitinqa hukchu runataqa ñitinman.
Pero sonso wambranchikuna kaptinqa rik wambranchiktapis ñintanmantr'i
Ay, Señorita mana intinchik kaptinqa hukchu vida kanman.
Tutayaqpaq ¿imatapis ruwaychuwan?
Hukchu luswanqa intinchik inti taytanchikwan wakhina kachuwan
Tutayaqpa lokupis volvichuwantr'ik
¿Hukchu kawsay vida kanman? Intiwan killawanmiki kawsay vidaqa kayan.  TK
