1. Unayshi kara huk warmi, wawayuq.
2. Rin wasita kayhina, yasqa warmipa
wasinta.
3. Yasqa warmiqa siyegushá kara. Chay
siyegu warmipa.
4. Hinaptin kamchantashá kamchakuyan
triguta matiwan tr'uraykushpa.
5. Hinaptinñataqshi naqa ishkay
wambrachakunañataq tr'ayarun.
6. Wambrachañataq kamchallantaq
kachukuyan tiyakushpa.
7. Siyegu mamakuñataq kamchakuyan,
tr'akayan naman matiman kamchataqa.
8. Hinaptinqa kamchallanqa manam
huntarinchu matimanqa.
9. Mana huntarinñash kunfurmi
kamchakuyan. "Ukucha. Ukucha nayan".
10. Makinwan chuqayan ukucha.
"Kamcha:ta kachuyan. ¿Imayna? ¡Ukucha chuqayan!"
11. "Ukuchaqa manam
lluqsinchu". Kamchata kachukuyan wambraqa. Wambra ishkayniyuq.
12. Hinashpa ishkay wambrata hapirun.
Qunqaykachishpash hapirun makipaq.
13. Makin hapiruptinñaqa hinashpa
chay wambrataqa nin yasqa mamakuqa,
14. "Qamqa flakuraqmi kayanki.
¡Kanan hawlallapam qamtaq wirayachisayki!" nin.
15. Hinashpash pushaykun wasinman.
16. Pushaykushtinqa wambrata makin
yatapasa yantaman katr'an.
17. Yantaman katr'aruptin,
"Yantatam kanan aparamunki.
18. Kanan midyu misis midyu añu
sirvisayki yanta apamusaywan", nin.
19. Chayqa ishkay palumawan tinkurun.
20. Ishkay palumaqa nin, "¡Manam
yantataqa apayachun! ¡Kananqa sirvishunkimiki!
21. Wirayaykashunkim wirayaykachishpam
qamtaq mikushunki".
22. Niptin wambrakunallaqa yantata
aparun. Hawlaman witr'qarun mamakuqa.
23. Witr'qaruptinshi hawlapasha
witr'qarayan.
24. Ukuchapa tr'upallanta paluma
quykun.
25. Ukuchapa tr'upanta yatapan.
"Flakum kayanki. Flakuraq kayanki", nin.
26. Qungaytaqqa ukuchamasin apamun
tr'upataqa.
27. Chay mamakuqa yataykun imananqataq
yataykachin makintaqa
28. Nishpa, "Ñam kanan allin
kayanki. ¡Yantaman riruy!"
29. Yantaman rin. Yantaman palumaqa
yapataq chaypa rikarin. Waqakun palumaqa.
30. Tapun, "¿Imapaq waqakunki,
paluma?" nin. "Manam qam yatr'ankichu.
31. Kanan chay mamakuq hatu-hatun
paylawan timpuyachin yakuta", nin.
32. "Kananqa kutiriptikiqa
mikushunki", nin. "Altuman siqachishunki tichuman.
33. Iskaliratañam tr'urarun. ¡Amamá
siqayankichu qamqa!
34. Chay mamakuqta siqachinki primiru
yatr'achishunaypaq", nin.
35. Chay mamakuqqa siqan altupa.
"¿Imas kakuyantr'i? Tr'arki.
36. ¿Imas kayantr'i
hurqumunanpaq?" Chaypaq, "¡Siqay qam! Manam ñuqa yatr'a:chu".
37. "Manam yatr'a:chu"
niptin mamakuq siqan.
38. Hinaptinshi, "¡Iskalirataqa
chuqarirunki!" nin.
39. "Kikin siqaykurunqa",
nin. Mamakuq yaku timpusanta.
40. Wañurun mamakuqqa. "¡
Allí mismo
disuyanki!" nin.
1. Vinawñataqshi. Chayllata
willashaq.
2. Chay vinawñataq nin kaynash.
Payshi,
3. Qam paywan wawqi ñañapura kanki.
4. Payshi rikachun kara. Qamñapaqshi
mana imaykipis kanchu.
5. Qampaq ... wawasapa kayanki; paypis
wawasapash churisapash.
6. Chay kayan paypis ganawniyuq. Payqa
kayan vakayuq, ovehayuq. Lliw.
7. Qamñataq mana imayuqpis kankichu.
Chay wambraykita katr'arunki mayurnikikama, wawqikikamaqa.
8. "Lichita mañakaramuy
tiyuykipis, swiruta", nin.
9. Ritamun wambrakunaqa wakhina
maqtilluyhina tamañukunaqa ritamun tiyun kaqta.
10. Chay niptinñash, nikurun, "
Hoooooo. No hay suero
".
11. "Kay swiruypis allquypaqpis.
Faltan", nikurunshi subrinuntaqqa tiyunqa.
12. Chaypaqshi kutirun maman kaqta,
papanin kaqta.
13. "Papa, mama", nin
wambrankunaqa.
14. Amor de suerokunapa
kisillukunapash kayan wambraqa
15. mana vakan kaptinqa. Chayshi nin.
16. Chaynam niruwan tiyay.
"Mamá", nin, "Papá", nin.
17. "Aya," nin. "
No te quiso dar
", nin mamanqa, papa ninpis.
18. "Aya, entonces, hijo, yo me
voy a ir. Kay urquta witr'ayta witr'ayta rishaq", nin.
19. Ripukun payqa urquta maskakuq
vikuñachata wakchakuq wambrantam mikuchikunanpaq kashñita.
20. Chayñataqmi nin, qamqa ritamunki
urquta. Maskakuq wak vikuñachatam wakchakuq ritamunki.
21. Chaypaq Dyosninchikkuna tinkurunki
qamqa. Tinkurunki Dyosninchikwan chay nin,
22. Dyosninchikqa, "¿Imatam
ashinki, iha?" nin Dyosninchikqa.
23. Chaymi nin, "Maskakuyani
wakchatam wakchakunaypaqmi".
24. "Wambraypaqmi. Lichipaq,
karnipaq, kisupaq wambray waqan", nin qamqa.
25. Willaykurunki Dyosninchikmanqa
lliwta.
26. Wambra willasuptiki imayna
kutirimusanta. "Aa", chaypaq nin.
27. Chaypaq niptinñataq nin
Dyosninchik, "Iha", nin,
28. Qam pasaypaqtr'iki riranki
Dyosninchikta tariq.
29. Dyosninchikqa nin,
"Iha", nin kaytam. "Apanki pukatr'akita, wamanripata",
30. Allin wayta, ah, klavil
waytachata. Quyukushunki Dyosninchik qamman.
31. Qamman quykushunki chaypa
chaykuna. Kuntintu kutiramunki istansyaykimanqa.
32. Warmikiman tr'ayakurunki qamqa.
33. Kaytam, "Quykuruwan
Dyosninchik", nishpa.
34. Chaypaq kuralniykiqa kaynayá
kayan – kuralniyki wasiyki.
35. "Kay huk ishkay kimsa tawa
iskinanman –
36. Tr'ayakushpaqa plantakuy
pampakuykunki", nishunki Dyoninchikqa.
37. "Pampakuykurunki chayman –
38. tawa iskinanman. Chaypaqa kamaykim
ushtukuykunki.
39.
A las doce de la noche
llikchariptikiqa, oveha, vaka ayakuyashpa
kuralnikipi".
40. Dyosninchik bindisyunninta
quykushunki. Chaypaq wak inbidiyoso wawqikiqa nin,
41. "¿Maypaqtaqmi
suwamuranki?" nishpa. Tuta tuta tr'ayarun kamanpi puñukuyaqtaraq tarirun.
42. Payqa hatarirushañam rikaq –
hatarirushañam rikaq animalninta –
43. vakan wawachayuq ovehan
wawachayuq.
44. Llamanpis ayakuyan, kural hunta
ayakuyan – oveha, vaka wawayuq.
45. Manisirun. Chaytash nin kay
inbidiyoso wawqinqa, "Suwakamuranki tuta", nishpa, nikurun chaynapi.
46. Chayshi nin, "Ñuqataqa mana
suwakumunichu suwa niwanaykipaqqa imatataq rikarawanki", nin.
47. "Wambray lichipaq, kisupaq
waqaptin ñuqa rikurani urquta.
48. Dyosninchikwan ñuqa
tinkurqani", nin.
49. "Ay, ñuqapis rishaq
entonses", nin inbidiyoso wawqinqa.
50. Achka-achka ovehayuq kayashpa,
kayashpa.
51. Chaypaq pasaypaq chanchu sapatuta
pantalun chanchu pasaypaq lapi chuku pasaypaqshi ritamun paypis.
52. Ambisiyakuq ritamun. Kayashpachu
kanan chayta rinman.
53. Chayshi nin Dyosninchikwan paypis
tinkurun. Chayshi nin Dyosninchik, "Iho", nin.
54. "¿Imatam ashiyanki?"
nin. "Wakcha wakchakuq vikuñawan
55. Hapikuqmi hamurqani ñuqa",
nin. "Wambrayta mikuchikunaypaq", nin.
56. "Wakchakunaypaq wambray
uywananpaq", nin. "Aya ay, payqa yatr'ayanña".
57. Chayshi nin, "Manam imaypis
kanchu", nin.
58. Inbidiyoso wawqimanqa quykurun huk
pukatr'aki hatun millwahina waytam kayan ispisiyal.
59. Chayta kayninman waytaykarachin
paytaqa.
60. Kayman huk hatunta huk uchukllata
kaylawmanqa hatunta uchukllata.
70. Waytaykarachin. Chaypaqa kutikamun
payqa.
71. Chaypaqqa kutimushpaqa
kuntintutr'iki kutimun.
72. "Ganawniykiqa achkam
miranqa", nikurun Dyosninchik paytaqa.
73. Manañam miranñachu ganawninqa
paypaqa.
74. Ganawtapis lliwta deharun qamman.
Deharushunki lliw lliw ganawta.
75. Hinaptin lliw istansyantinta
dehaykushunki qammanmi.
76. Ishkayllam chayta ishkay ishkaylla
paykunaqa.
77. Chayñataqshi istansyan matr'ay
kara. Chay matr'aymanñataq tr'ayashpañataqshi,
78. nin, allqun kara, chapi allqu.
79. Chayshi istansyanman ashuykuyaptin
paytaqa qatirun. Añakuyan allqu.
80. Chaypa kaniy puchukaptinqa payshi
nin,
81. Payqa waqarayuqña hamukuyan. Ahh,
lluwcho. Kabrahinam kayan lluwcho.
82. Chayñataq niptinñataqshi nin,
83. Wambra – uchu-uchuk wambra, kayna,
wambrachakunalla –
84. Allquqa añakuyan. Kanikuyan
alluqa. Warminman nin,
85. Tiyaykuptinqa, allqush turiyakurun
paytaqa. Tr'iqnikuyan allqu.
86. Chay allquchaqa
tr'aqniptinñataqshi, nin wambra, "Papa, mikuykushunyá", nin.
87. Papaninqa nin, "Katr'inta,
uchunta mikamushun, ¡niy!" nisa, "Katr'inta, uchunta
88. mikama[shun]", nin.
Wambrakunaqa pachiyachiyta atipanchu.
89. Chaypaq ripukun paqwash – llapa
wawan tudu ripukun chay.
90. Chay qaqaman ripukun. Pasaypaq
runapaq kunvirtirun kabraman.
91. Vinawman. Qaqapa yachakun. Runa
kayan – sakukusa runa.
92. Kabra – qala, shapla – kabrahina,
kay kabrayhina sayaq. Tr'ayamun, kutirun runa.
93. Waqarayuq wambrapis, waqarayuq.
Lumbakama tr'inakunaqa, lumbakama kakuyan.
94. Machukunaqa waqarayuq
hamuykakuyan. Chay niptin ripukun pasaypaq. "¡Chit!"
95. Chitchityakushpa rikullan
kabrakunaqa.
96. Matr'aypaq lluqsirun pasaypaq.
Paqwash ripukun – vinawñaya urqupa kanan.
97. Vinawllañam mirakuyan,
waqrayuqkamaña.
98. Aa, chayshi manash inbidiyoso
kaytaq atipanchikmanchu.
99. Fiyush inbidiyoso kaytaqa.
Chaynam.
1. Unayshi ichi kara. Chay ichi
tapukun mamanñataq,
2. "¿Maytam mamayki rin?"
"Mama:qa rikun yaku yakullakuqmi".
3. "¿Maytaq chay yakuqa?"
"Qinchu shuqurusa".
4. "¿May chay qinchuqa?"
"Runtuqmi rin".
5. "¿Maytaq chay runtuqa?"
"Qalam kachurusa".
6. "¿Maytaq chay qalaqa?"
"Qala tullatam aparun".
7. "¿Maypaqtaq chay
aparasa?" "Ukllupam tr'urarayasa".
8. "¿Mayta chayqa rin?"
"Wak qullqa tunanpam kachuyan".
9. Chayllam chay nishpash qala nira.
Ichita uchuk ichilla burlakura mamanta.
1. Ishkay Wanka samakushqa huk
matr'aypi tarukapa kasanpi wama-wamaq karka kasa.
2. Chayshi Wankaqa nin, "Aychacha
rikarinman kankananchikpaq".
3. Hukninñataq, "Achaláw.
Wiksay saksasatr' puñuyman", nin.
4. Tutaña killapa sumaq sumaq
kaballeriya hamukuyasa pampata chipli-chiplishpa.
5. Yuraq kaballuqa yuraq vakata
arrastramusa. Hatun yana lasuwan aysakasash.
6. Hamusa runaqa. Tr'ayarachin
Wankaman.
7. Wankataqa nin, "
Ahora sí
taytay ...
8. Paysano, ¿manachu vakata rantiyta
munanki?
9. Ñakayachiwanmi. Qillakuyanim
aysayta", nin
10. "Ya, Taytay, rantishaq".
Qullqinta kamaykun deyunaves.
11. Waktaqa deyunaves chay runaqa
pasakun kaballeriya.
12. Hinaptinshi chay vakataq
wañurachin Wankakunaqa.
13. Wakinnin wañuyachin, wakinninqa
kankayanña, huknin lliw na ...
14. Tukuy tuta qunakun Wankakunaqa.
15. Hinaptinqa chaypaq mikurarushpa
puñurusa.
16. Intikama puñuruptin diripinti
urayta hamuyasa runakunaqa shukukusakuna.
17. Achka runa hamuyasa. Chayqa
tr'ayasa rastruwan. Chay rastru hamusa arrastrasaqa.
18. Chayshi chay tapukun Wankataqa.
Wankaqa nin,
19. "Manam imapis, pipis
tr'ayamurachu", nin. "Tr'ayamun", nin. "Pasaypaq rastruqa
pasanchu".
20. Chayshi Wanka, "¡Hakuña,
taytay! ¡Hakuña!" Hinashpa,
21. "Pakananpaq chay aycha.
Pakananpaq maskaptin".
22. Runapa umallan, tr'akillan
kayashqa. Wankaqa,
23. "¡Runamasinchikta
mikurunchik!" chay Wankaqa ninakun.
24. "¡Runamasinchikta
mikurunchik, wawqi!" nin. Nada.
25. Chayshi, "Chay
runakunaqa", nin, "familiyaytam".
26. "Mana bilakuranichu.
Puñukunaykamam chinkarun. Hatarishpa hamurusa".
27. "¿Manachu qawarqanki?"
nishpa tapukun Wankataqa. Wankaqa, "Manam qawarqanichu", nin.
28. Chayshi qipita naptinqa
deyunavesña runapa [inaudible]
29. Yangañash aqtunpis imapis.
Wankaqa runamasinta mikurusa.
1. Sumaq sumaq kwebuchayuq chay
iglisyaqa karqa.
2. Turupis manachu kakuyan pirqapa
sumaq sumaq
3. Figura alli-allin nam waqarasapa
chayshi ukupa iglisyash ukupa turu puñura.
4. Chayshi iglisya ukupaq turu
lluqsishpa wañupa riq.
5. Karreterranta kuñariman iskinaman
kuñaripaq witr'ayta urqunta
6. Riq kanan hanay Verde Minasman
natam qullqita wanushpa. Chayshi qipanta
7. huk machu sigisa. Chayshi kustalwan
chay wanunta hutushpa risa chay qullqita.
8. Hinaptinshi Verde Minasman
tr'ayashpa turuqa chinkarun chay ukuman.
9. Utr'ku kayan ninshi ima. Chayman
ushturun turuqa. Disparisirun.
10. Alli-alli riku chay Viñaqqa. Chay
iglisya qipanpish
11. hatu-hatun kayhina butiqa
pampararqa. Unay runaqa riki alli-allin kaqniyuq.
12. Allin natr'ik puru dular
urullatatr'i maniharun hukchu kanan ñuqanchikhinaqa.
13. Kanan manamiki chaytaqa
riqsinchikñachu.
14. Unay runapaq puru uru karqa
nanpis.
15. Asta achanpis, asta barritanpis,
ima, pikunpis puru uru, asiru.
16. Kananqa manamik chayqa. Intiviraw
yanga kwalkiyer fiyru dulsiñam kan.
17. Kaballukunaqash lluqsimun
iglisyapaq. Hatu-hatun yuraq kaballu lluqsimuq. Hinashpash
18. Fiyu-fiyu nina ñawi qawamuq
urayta kayhinaraq namush
19. Huk ves fiystaman riqta
pashñakunata kallinpa qatiramusa
20. Kandilaryapatr' hina.
Kandilaryapachu bintisinkupachu. Qatiramusa kallintash.
21. Qipanta kurikayamuptin yangam
pashñakuna qaparishpa
22. Huk wasita kitr'arishpa
pawaykurun. Hinaptinshi –
shallak!
23.
Shallak!
pasaramun kay Antalalan iskinaman yuraq kaballu.
24. Fiyu-fiyu nina ñawi hatu-hatun
animal nisa. Chay alli-allin karqa Viñaq riki.
25. Qullqi kara kay runakuna napam
santupaq karqa
26. Lliw nan santupa kapanpis kayqa
puru chapiyaw. Puru brillanti no más.
27. Hinaptinshi chaykunapis kanan
manam kanchu mitataqa rantikuruntr'.
28. Imanaruntr'i. Manam kanñachu
rupankuna nintaq. Kantidad
29. Tudu chapiyaw puru urutr'iki
santupa kapan.
30. Dispwis santupa karqa
kurunachankuna
31. parnintin kambiyakunanpaq puru
asiraw. Urum kay kurunachan i
32. Qapikusa rinanpaqpis puru blanku
karqa
33. Baldichanpis puru uru chay
ukuchanpa palumachanpis riq.
34. Birhinpa chay kanan manam chay
kanchu nintaq.
35. Iglisya tunisanpaq manañam
tr'ayaniñachu ñuqa.
1. Unayshi kay Viñaqpa kashqa huk
runa.
2. Kurapa impliyadum – Lluqi Maki.
Chayshi sapa tardi kampanata ripikakuq.
3. Aburrikurun sakristanqa wama-wamaq
kampanata suynachiptin.
4. "Chaytaqa mancharachimushaq
karahu ñuqaqa", nishpa
5. Rin tardiqa kapakarushpa kamanta
kapakurushpa.
6. Siqarun kampanaman altuman.
Hinashpa chaypa turipa suyan. Tr'ayarun Lluqi Makiqa.
7. Tr'ayaruptinqa altupa almaqa
suyayasa. "Alma karahu,
8. ¡Bahamuy!" nin.
"¡Bahamuy, karaho!" nin. Nada.
9. Hinashpa siqashpaqa chuqaykaramun
ukuta almataqa.
10. Almaqa wañunankama pampaman
siqarun. Saqaptinqa kampanata ripikarun.
11. Kampanata ripikaykushpaqa bahamun.
12. "¿Imatr' chay alma kasa?
Qawaykushaq", nishpa kamawan ayllurayaqta.
i
13. Kamanta achkikushpa qawaykuptinqa
sakristan wañurusa.
14. Sakristanta wañurachisa.
Hinaptinshi kosinerun: "¡Chay karqa Lluqi Makiqa!"
15. Yayayman tr'ayarun.
"Yayay", nin, "Sakristantam wañupakuruni", nin.
16. "Kamawan ayllukuykushpam
turipa suyaruwan", nin.
17. "Chaytam wañupakuruni",
nin. "Kanan prisutr' rinki.
18. "Kay qullqita qushqayki.
¡Ripukuy maytapis!" nin.
19. Qullqita quykuptin, ripukun,
pasakun.
20. "¡Karu karu llaqtata
rikuy!" nin. Riyasanpiqa tr'ayarun pwintiman.
21. Pwintikama tr'ayaruptin huk
mamakucha tr'aqnarayasa pwintipa.
22. "¿Imapaqtaq
tr'aqnarayanki?" nin. "Kay llaqtapaq kondenawmi lliw lliw runata
puchukayan", nin.
23. "Manam runa kanchu. Chaymi
ñuqata mikunanpaq kutimushpa tr'aqnaruwan," nin
24. "Katr'aykurusayki ñuqaqa.
¡Qawaykachiway chay kondenawpa wasinta!" nin.
25. Katr'aykurun mamakutaqa.
Katr'aykuruptin mamakuchaqa
26. pusharqash chay kondenawpa
wasinman. Tr'ayarachin.
27. "Kaymi wasin", nishpa
kitr'arun imaynapis.
28. Yaykurun Lluqi Makiqa tr'ayamun
wasiman.
29. Wasiqa kakuyasa tiyenda. Imapis
hunta kakuyasa. Bilapis yanqaña.
30. Chaypaq tutaykurun. Tutaykuruptin
bilata prindirun.
31. Bilanta prindiruptin kayan
diripinti –
bum! –
altupaq siqaykaramun pidasus
32. Huk pidasulla ultimuqa umallan
faltakuyan.
33. Uman siqaykaramushpa pawashpaqa
hapin deyunaves Lluqi Makitaqa.
34. Lluqi Makiqa ña hatu hatun
chaflinkuna listakusaña suyarayan
35. Chafliwan pikarun yapa hapin yapa
pikarun yapa hapin yapa pikarun.
36. Piliyakuyan tukuy tuta. "Bila
puchukaptinqa, bilata kambiyaykuy!" nintaqshi.
37. Manisiqta nin, "Qammi
salvasyunniy kanki. Kimsa tutam piliyashun", nin
38. "Tr'ayarushaq kanan tardi.
Qamqa listu suyawanki", nin nishpash pasakun.
39. Kampanata maskaq ripun. Hinaptin
kampanata ripikurirun Lluqi Makiqa.
40. Tardiqa yapa listu suyarun.
Yapataqshi tr'ayarun.
41. Chaypipis piliyan medya
nochikamallaña chayqa. Chaypaq pasakun.
42. "Suyawanki chaynam
paqarin", nishpa. Qayantintaqqa tr'ayarun chayhinata.
43. Tr'ayaruptin nisa ya nin, Killawan
chay ratullaña piliyaykun. Ratullaña piliyaykurun.
44. Hinaptinshi, "Kanan kaypim
intiyru kayan," nishpaqa qawaykachin.
45. "Kay pampapa ukunpa
pamparayan qullqiy", nin. "Intiyru", nin.
46. "Kaywan pampachiwanki",
nin. "Qampaqmi qali qali imaypis kedanqa", nin.
47. "Kimsa puntr'aw, kimsa tutam
bilawanki", nin.
48. Kay runakunapis huntaramunña
lliw.
49. Medya nochi chutakurun kikillan
wañurun.
50. Wañurun. Hinashpa bilapakun lliw
lliw
51. kimsa tuta, kimsa puntr'aw.
Hinashpa pampachin.
52. Kedarun Lluqi Makiqa chaypa riku
chay lliw lliw chay kondenawpa erensyanwan.
53. Chayllam. Chay kwintu puchukarun.
1. Unayshi kumadrinwan kumpadrin
tupakururqa. Kumadrinwan puñukurun.
2. Hinaptinshi surtihanta qunakurun.
3. Kumpadrinwan kumadrinwan palabrata
qunakushtin aritintawan.
4. Hinashpash rumi qipanman wanka
diyabluqa pakarusa.
5. Hinaptin ishkay warmiqa
yachakushqa. Chay huknin warmimanqa alkansayan.
6. Chay runaqa chay wankaqa kutikurqa
llaqtanta.
7. Kutikushpa wanka diabluqa
wañukurqatr'iki.
8. Wañukuptinqa chay rumi qipanpa
aritiwan chay surtihan chayqa pamparayan.
9. "Kutimushaq", nishpa chay
pendehoqa manam warminman tr'ayachinchu.
10. Ariyá, warmiyuq. Hinashpash
11. Chay huknin warmiman yachasan
warmiman alkansayan kuriy kuriy.
12. Alkansaptin, "¡Suyaykullaway!
¡Salvaykuway!" nishpa.
13.
Shallak shallak shallak shallak
hina rikuyan kadenan aysakusa.
14.
Allí está.
Wañukuptinshi hamuyan qariqa.
15. Ariyá. Hinaptinshi,
"¡Suyaykuway! ¡Salvaykuway!" nishpa.
16. "¡Suyaway!" niptinqa
piyur rikuyan warmiqa rikuyan.
17.
Shallak! Shallak! Shallak!
qipanta rikuyan.
18. "Hapiruwanqa", nishpa,
piyur chay yachaqmasinqa ayqikuyan.
19. Hinaptinqa karupaña kayaptinqa
allquñataq hamusa.
20. Chay allqucha tr'upachanta
aywishpa aywishpa alkansaykurun chay rumimanqa.
21. Muskipashpa, muskipashpa.
Hinaptinqa chay naman tr'ayan chay rumi qipanman.
22.
Shallak shallak
hina suyunaptinshi warmiqa ayqiyan.
23.
Entonces
, "Kawsayantr'i wak runaqa. ¿Imaynataq
qayawanmanqa?" nishpaqa sayan.
24. Sayayaptinqa, allqu alkansaruptin,
wallupashpa, wallupashpa, riyan, riyan.
25. Chaypash paqarinnin madrawtaña
26. "¿Kaspiwan imatataq pamparqa?
¿Imataq kanman?" nishpaqa achan kaspiwan warmiqa.
27. Hinaptinshi, ¡surtihanshi kasa!
¡Sarsillanshi kasa!
28. Chaypaqqa ni mas kutikamunñachu
Wankaqa. Chay salvananpaqtr'iki.
29. Muskikushpa muskikushpa allquqa.
Allqun chay rumiman ashuykukushpa.
30. Ashuykuptinqa paypis muyurun.
Hinaptinqayá
31. Paqarinnintaq tarirun. Chayna
nutisiyata uyarikurani kwintuta.
32. Fiyum chaypaqshi kumpadrinchikwan
33. Imas pirdunanakunchik
palabranakunchikchu fiyu.
34. Kumpadritaqa ruwakunchi. Pasaypaq
rispitu kananchikpaq.
35. Chaypaqshi hina sigiptinqa. Imapis
mas piyurtr'i kanchikman karqa.
36. U mikuruwanchikmanpis kantr'i
kondenaw kashpaqa.
37.
Shallak! Shallak! Shallak! Shallak!
qipanta rikuyan.
38. Chaynatam uyarikurqani uniku
wañuq taytachaymi chaytaqa ñuqakunaman willawarqa.
39. Unayqa wankamik nigusiyuwan
purikullaq.
40. Ah, machkantawan uchichanta
priparaykushpa.
41. Chay chankakaqa kanan biskuchu
niraqkunatam hatun pakiti pakitita apamuq.
42. Chayna qipikusam Wankakuna purira.
Kanan riqsinchikchu Wankataqa.
43. Yangaña. Uniku chayllam
istoriyay. Mas manam kanchu.
44. Wañuq taytachay Marianum
ñuqamanqa willawarqa. Kalliwan qipikusash hamurqa.
45. Belkapaq wañuq taytachayqa.
Chaymi chayta namurqa willakurqa.
46. Wanka kumadrinta karahu lluqarqa
hinashpa qarqariya purirqa karahu nishpam rimaq.
47. Mana pampashpa hukchuyá pero
kikin warmitatr' vivuta imatapis ruwanman karqa.
48. Maypapis vivutatr' lugrarunman
karqa.
49. "Surtihatawan, sarsilluta,
¿imayna kashaq?" nishpayá qunchik kumpadrinchikman.
50. Aha, "Kutimushaqtr'i",
niratr'iki. Ni kutikamunchu ñañataqtr'iki.
51. Ima unguytr'i paytapis hapin.
Hinaptin ni kutikamullanñachu.
52. Paqwash. Chay vidaqa huktatr'
kakuyan.
1. Ishkay maqtanshi karqa pashñapa.
Ishkayshi karqa maqtan chay pashñapa.
2. Chayñataqshi tr'ayaruptin,
qqashh-qqashh niyashqash kunkan. Hinaptinshi,
3. "Karahuta-qa
imanaruntaq?"
diciendo
qawaykurun.
4. Qawaykushpaqa, huk utr'pata
hapikushpa kay kunkanman pasaykurun.
5.
Ya decían
chayñataqshi, mayupaqa, "¡Aaqayyyyy! ¡Wak pishqunta
qaway!"
dijo
.
6. Pashñash nin, "Pishqunta –
¡Qaway wak maqtataq! ¿
Dónde es, carajo?"
dice que dijo
.
7. Umantaq katr'aykurunshi chayarapish
watakarusa chukchan.
8. Ripunshari umaqa kunkanman.
9. Tr'ayashpaqa –
pun!
– laqakaruyta munan. Ni laqakanchu.
Vwelta laqakanchu.
10. Hinaptinñataqshi kutirishpaqa
chay maqtapa kayninman laqakarun uman
11. chay pashñapa uman laqakarun
kayninman. Aa, Viñaqpash.
1. Hukshi karqa pashña.
2. Pashñash karqa ovehawan. Urqupash
pashña karqa – María sutiyuq.
3. Ovehawan yachakurqa. Chayshi tutaq
waqayashqa
4. "Marita, Marita, ¡palabrayta
ya kutichiway!"
5. "¡Palabrayta kutichiway!"
nishpash. "Palabraypaqmi
6. kanan huras Dyos Taytanchik
qarqumuwan", ninshi.
7. Hinaptinñataqshi, qarquramushqa.
8. Urunguyhiñallash lluqsiramusa
kahonpaq. Hatun kahapaqshi.
Como
urunguycito
.
9. Chay urunguysitu lluqsiramushqa
chay kahapaq.
10. Hinaptinñataqshi kondenawkurushpa
chay pashña kaqta tr'ayaramun tuta.
11. Chayshi nin, "¡Palabrayta
kutichiway, Marita!" "Palabratamik qunakurqanchik
12. mana wañukushpapis mana
dehanakunanchikpaq", ninshi.
13. Hinaptiñataqshi pasarun
pashñaqa.
Tenía perrito colorado
allquchanshi karqa puka allqucha
14. Hinashpash, "Ripukushun.
¡Haku!"
15. Wakqa kondenawmi mikurushunkim nin
pasachikun pashñataqa
16. Chayshi hatun alisush wiñayashqa.
Chay alisumanshi siqarachin chay pashñata.
17. Hinaptinshi chay kondenawqa manam
ñawin qawayta munanchu altuman ushachinchu.
18. Hinaptiñataqshi piluyta
yupaykushpaqa wak dweñutaqa mikukurunkitr'iki.
19. "¡Pero kanan tuta yuparuy
piluyta! ¡Yuparuy!" ninshi chay. Hinaptiñataqshi
20. piluntaqa yupayanshari wak
chapupaqta. Ushachinchu yupayta.
21. Las tres de la mañanataqa
kantarunshi gallu. Gallu haparirun. Hinaptinñataqshi.
22. "Qarqumuwan Dyos
Taytanchikmi".
23. Palabraytam kutichiwanki. Kananmi
kaypi ñuqatam pampawanki," nishpash.
24. Chay kondenaw chutakarun chay
pampapa chay plantapi yatanpa.
25. Hinaptiñataqshi mamanta taytanta
qayachin.
26. "Kayhinam wawayki kay yataypa
wañukun purikushqaypa", nin.
27. Hinaptiñataqshi maman taytan nin,
"Imaynamañataq wawayqa kuyashurqankiqa.
28. "Wañukuptin pampakurqani.
Hinaptiñataq, "¿Kahonpaq
29. imaynataq chay wawayqa
lluqsiramurqa urunguyhina?"
30. "Wama-wamaqtatr'
kuyashurqanki. Kanan ... imay ... kanan kaypamiki kayan.
31. palabranta kutikachiptiki. Kanan
qamwan ñuqam pampam rishun wawayta",
32. nispash apakun pantiyunman.
Chaypañataqshi pantiyunpa pamparuptin
33. chay kahonta qawaykuptinqa mana
kashqachu.
34. Abehahina, gusanuchahina, uchuk
utr'kullantash kwirpu i alma lluqsirushqa.
1. Wak Añimarka aparushunkiyá. Kaypa
kayan Añimarka. Inkantuhinayá kay Añimarka.
2. Rikarirunqa huk hovin hinashpa
"¡Haku!" nishunki. "Kinraypa pushashunki".
3. Qam rinki hinaptinqa qaqaman
tiyarachishunki.
4. Chayllapa chinkarunki.
Shuqurushunki. Aya. As. Chaynallañaya.
5. Chayqa tutayá puntr'awqa manam
imapis kanchu. Tuta puriptiki ya chuñaq puriptiki.
6. Unayqa Awkichanka inkantakurashá
wak altupa yantaman riptiki.
7. Huk rumi kayan warmihina chaypish
inkantara unay unay. Unay tiyempu
8. warmikunata karrukunatash inkantara
wak Awkichankapish.
9. Unaytr'ik. Kananqa ya kanñachu
imapis.
10. Ya manam kanñachu. Unayqa alli
kanchu. Iksistira. Manachu? Unayqa nin.
11. Kondinawkuna purira kadenakusa nin
unayqa.
12. ¿Manachu? Unayqa. ¿Manachu?
Trapuhinash formakuq kondenawkuna.
13. Aysaparuptikiq tutaq hamura
hinashpa
14. "¿Imapaq aysapamaranki ñuqa
hawka puñukupti:?" nishpash. "Manchachiman".
15. Unayqa chayna. Kananqa imapis
kanchu. Qalqachakuna unayqa puriq.
16. Unayya pero unay ya chayqa
viyehokunatr'ik.
17. Wambra. Hinashpa mushuq mushuqlla
trapu usuyasa.
18. Traputaqa aparikushpa pasakun.
"Kay traputa apakushaq", nishpa.
19. Hinapinqa wambraqa ishkay kabrata
michiyaq. "¡Ñuqamanpis qatr'amay!" nin.
20. Qatr'an traputaq – uyanchu
qatr'achikuyta traputa.
21. Hinaptin wasipiña rumiwan
takaptinpis uyanchu.
22. "Wasipiña tiherawan
narushun. Kuchillawanpis kuchurushpanchik partinakushun".
23. Qipirikushpa rin nataq traputaqa.
24. Tardiña wambrqa pukllasanpa
tutaykarachin qatimun kabratam.
25. Kabrata qatimuptinqa. Trapuqa
qipinpaq kuyurirun.
26. Hinaptinqa, fwirtitaña kuyurirun
wambrahina.
27. "¿Imataq kayan?"
Yataykuptinqa imapis kantaqchu.
28. Baharachin wakhinata. Yapataq
kuyurun wakhinata baharachin.
29. Baharachishpa qawayaptinqa imapis
kantaqchu
30. Hinaptin tr'ayarun wasinman
mikura:rin. Hinashpaqa paqarinña tutaykurunña.
31. Qipintinta lliw, trapuntaq
llikllanpa qipikushpa wakhina wasinkunaman hinaykun.
32. Tutaqa, "¿Imapaqmi
kuyurichiwaranki?" nishpa. Kondenaw kasa. Chayqa apakun.
33. Wambrata mikurun. Runapa achka
runa tr'awpin surqurun.
34. Hapishpa pasachin qaparikatr'aq.
Unayqa. Chaynam chay kwintu.
1. Ukuchataqshi kasa. Pashñamanshi
chay uqikama tirnuyuq ishkay tr'ayasa.
2. "Hamunki paqarin papa
allananchikpaq", nin.
3. Riptinqa kanchu naq hukpa ukuchalla
kurikatr'ayasa.
4. Tutaykuptinqa shulikama papata
tr'ayarachin.
5. "¿Imaynataq shulikama papataq
apamuwarqanki?" nin.
6. "Chaynallaya papay
lluqsiyan", nin.
7. Puntr'awñataq por saber rin.
Kanchu.
8. "Papata allashaq. Hamunki
watyakunanchikpaq".
9. Kanchu. Ukuchalla kurikatr'ayan
surku surkupa.
10. Tardiqa yapa shulikama papan
apakusa tr'ayarun.
11. Ukuchallash kurikatr'ayasa.
"Ñuqam karqani qawawarqankichu", nintaq chaypis.
12. Maqta chayqa kasa. Chay ukucha
kasa maqtatukushpa.
13. Chaykuna ingañaq unayqa. Kanan
chayqa kanñachu.
14. Asnuñataq wañurusa. Asnu
wañuruptinqa.
15. Liyon mikusa. Tuqapayaykun.
"¿Wañusachu kayan?" nishpa.
16. Wañusa kayasa kay liyakurun
lasuwan asnumanqa mikunanpaq.
17. Entonses liyakuruptinqa qaaachin
qachin saqakuykun.
18. Pobre atuq pobre liyonta wañuqpaq
qatr'acharun nañachu.
19. Wak wañuq wañurun. Por saber
asnuqa narqa wañuqtukurun.
20. Kawsarishpashiki riq piyur atuqta
wañurachin.
21. Chaykunallam chay kwintu.
1. Allquñataq kasa. Chay allqu
maqtatukusa.
2. Pashñaqa quykurusa chumpita
mushuqta watakurusa wiqawninman.
3. Chay watakuruptinqa diripinti
puntr'aw riptinqa
4. allquqa watarayasa wiqawninpa
chumpiwan.
5. "¡Allquman chumpiytaqa
quykuranki! ¿Imataq?" nin.
6. Miyentrastantoqa chay allqu
ingañasa pashñataqa.
7. Tuta tr'ayaruptinqa chumpiytaq
allquchush watarusa.
8. "¿Imapaqtaq chumpiyta allquman
quykuranki?"
9. "Allquchu manam. Chayqa ñuqam
karqani. Icha allqum kanki", nin.
10. Chaypaqña kwintuta qukurun. Allqu
chayqa kasa.
1. Unayshi kara shipash. Antaylumata
maskakushpa rira.
2. Hinashpañataq antaylumata
tarirushpaqa pallakuyara hinaptinshi.
3. Tr'ayarun hovin. hovin
tr'ayaruptinshi nin
4. "¿Imatam maskakuyanki?"
"Maskakuya:qa antaylumata".
5. "¡Ñawiki chipuykuy!
Qipirusayki altu antaylumaman".
6. Antaylumanmanqa qipichikurun
hinaptinshi qaqapa rikarirun.
7. Qaqapi rikariruptinñataqshi
8. Qaqapaq lluqsiyta atipanchu.
Qayakun, "¿Imaynataq kanan lluqsishaq?"
9. Kundur pasan. "¡Kundur!
¡Qipillay! ¡Qipimay!"
10. "Turutam pagasayki",
nin. "Manam. Manam turutaqa muna:chu".
11. Huk kundur pasan
12. Hinaptinña huk atr'qay pasan,
ismu atr'qay. "¡Qipiramallay!"
13. "¡Bahayta munaya:!"
qayakatr'akun. "Manam tiyempu kanchu".
14. Pasarun. Huk atr'qay pasan
igwalitu.
15. Hinaptinshi huk atr'qay. "Huk
turutam pagasayki".
16. Hinaptinqa atr'ay kundur qipirun.
17. Qipiruptinqa hinashpaqa chay
kundurqa qipiptin huk turuta pagaykun.
18. Mikukunshi kundurqa. Chayllam
kwintu ya
1. Huk fechash kasa huk pashña.
2. Purisa munti muntipa. Munti
muntipaqa antaylumatash maskasa.
3. Antaylumata maskayaptinshi
4. huk hovin tr'ayarun yana tirnuyuq
yuraq muqandayuq.
5. Hinashpasha, "¿Imata
maskanki?" nin.
6. "Ñuqa qipirusayki
antaylumaman", nin. "Ach-achkam antayluma kayan",
dijo
.
7. "Pero ñawikitam
witr'qaykunki, chipukunkim,"
dice que dijo. Así cerró
.
8. Chayna chipuruptinqa qipirusa
matr'ayman.
9. altu qaqa matr'ayman, chaypash
uywasa.
10. Kundur pashñata hinashpash chaypa
wawarachisa.
11. Wawarachisa. Hinashpa, unayña
yachasa. Wambran pañalnin taqsakun
12. Mayuman katr'aykamun watuchawan
mayupish. Kulumpiyashpa bahamun.
13. Taqsakun sikiyata. Sikiyapash
wambran pañalninta taqsakuyan pashñaqa.
14. Papaninqa kedarun churinwan.
15. Hinaptinshi taqsakuyuptinqa
tr'ayarusa sapu.
16. Sapuqa chayshi konsehaykurusa
chikapaq,
17. "Upam pashña. ¡Deharuy!
¡Mamayki kaq rikuy!" nisa.
18. Hinaptinqa na pashñaqa ripusa.
Sapuñataq kedarusa taqsakushpa.
19. Altupaq kundur qayamun,
"¡Apuramuchkay! ¡Apuramuchkay!" Ihon waqaptin.
20. Chishikay nash taqsakuyan sapuqa.
"¡Ñam tukuchkaniña!"
Puk! Puk! Puk!
21. "¡Nam tukuchkaniña!"
Puk! Puk! Puk!
Sikisapa sapu.
22. "¿Imatañataq ruwayan?
¡Qawamushaq!"
23.
No hay chica
. Sapullaña. Tukuy utr'kuman –
kurr-kurr-kurr!
– chinkakun.
24. Hinaptinshi kutirun kundur kanan
matr'ayman, utr'kuman. Rabiyawan, mikurun churinta.
25. Mikurun. Hinashpash, "Ah,
sí
, karahu. ¿Maypapis tariramushaqmi kananqa?"
26. nishpa, maskaq rin – kimsa, tawa
puntr'awninta. Hinashpash, tarirun wasinpa.
27. Chikaqa, yakuta timpurachisa –
achka yaku.
28. Hatun kayna lataman yakutaq
pripararun timpusata.
29. Hinashpaqa sumaq sumaq katawan
tapamun kay latata.
30. Hinashpa chaypa tiyarachin
maqtata.
31. Hinaptinshi chay katataqa
tiyaykun, ukuman, "¡Achacha!" qayakun.
32. Saqaykukusa mantaqa. Hinaptinshi
uparun kundurqa.
33. Chayshi yatr'arusa kundur kasanta.
1. Konehosh kayna rumita hatun rumita
hapiyasa
2. Atuq tr'ayaramusa. "Kananqa
mikurusqayki. Kananqa mikurusaykim", nin atuq konehota.
3. "Kay rumita hapishun. Fwisiyum
hamuyan.
4. Kay rumita katr'aykuruptikiqa,
mundum ñitiramashun.
5. Kaytam sustininkiqa kayta
sustinichkanki,
6. Ñuqañataqmi huk waklawpis
saqaykayamun chayta sustinichkamushaq", nishpa.
7. Konehoqa ayaririrun. Atuq
sustinira:yan tutakuykunña mikuna:yan. Lliwña.
8. Hinalla atuq, "¿Imay ura chay
konehoqa kutimunqa yanapamananpaq?" ni-n.
9. Hinallam rumita hapira:yan
hinashpaqa
10. Katr'aykurun. Imapis kanchu.
"¡Ñuqata ingañamara!" nishpa.
11. Pasakun atuqqa. "¿Konehoqa
maypi?" ¡Kanan tarimushaqmi!" nishpa.
12. "Mikurushaqmi", nishpa.
Hinashpaqa konehoqa
13. wertaman yaykurushpa klavelta lliw
usharusa.
14. Chaypiña runaqa hapirusa konehota
hawlarusa kayhina.
15. Chay hawlaruptinshi, atuq
tr'ayarun. "¿Imata qamqa kaypa kumpadri ruwayanki?"
16. "Kanan puntr'awqa kayan
kumpleyañum".
17. "Chaymi kay kaypaq
hurqaramanki kay hawlapaq. Hinaptikiqa,
18. "Kanan ñuqa musikum valikusa
kaya:. Chay kaypa ratulla shuyaykamanki".
19. "Kanallan
shaykaramusayki". Hinaptinqa. "Rishaqmi", nin.
20. Pasan. "Ñuqam kaya:
kuntratista – trumpitata apakaramushaq".
21. Hinashpaqa, "Tukana:paq.
Pachamankakuna kayan alli allin mikushun kanan tardi", nishpa
22. nin atuqtaqa. Atuqqa pasanyá
nishpa, "Ñuqa kaypa witr'qarachkashaq".
23. "Kayllapam
shuyamachkanki".
24. Kayman lliw alli alli invitadukuna
hamunqa", nishpa koneho pasan.
25. Konehoqa ayqirirun. Mana
mikuchikunchu. Runaqa tr'ayarun.
26. "Qam sinvergwensa. Qam
[konehowan?] konvertikuranki," nishpash
27. Waqtarun runan atuqtaqa. Atuq
wañurun chaypi.
28. Konehoya iskapashpa salvakurun
vidanta.
Ese no más
. Chayllam chay kwintu.
1. Sapokuna unay karqa. Sapokuna
gananakun unay nira, ah, sorowanshi gananakura.
2. Atuq,
waq
huknin
kurr
hukin
waq
huknin
kurr.
3. Chay
kurr
niq nap karu karupi kayan, soro kuriyan. Sapoqa
4. Filapa tr'urakarun. Mana hukllachu
rin. Filapa tr'urakarun. ¡Ganayan sorotaqa!
5. Sorollaqa, "Waq-waq-waq!"
kuriyan; sapoqa kurr-kurryashpa karupiña.
6. Karu karupi kakuyan atuqlla huklla
koriyarun.
7.
Waq! Waq! Waq!-
yashpa atuqqa. Sapoqa,
Kurr! Kurr! Kurr!
karupiña.
8. "¿Imaynataq wak miyerda
ganayawan?" nin.
9. Mana chay hukllachu sapo kasa –
achka achka chay sapoqa kasa.
10. Chaynapa atuqtaq ganarun.
Chaykunallam kaq.
11. Chaytapis partis partisllatam
yuyani. Mana shipash mosuhinañachu yuyani.
12. Siympriña nayan qunqayani.
Chaykunallam chay kwintu karqa.
1. Y lo mismo napi kundur. Apustisa
atuqwan. Atuqwan apustisa kundur. Hinashpa.
2. Atuq wañukusa kundur shiplarusa
kikinta atuqtaqa mikurusa.
3. Kundurñataqa atuqta apustirunmá
mayqinninchik lastá
4. Altu lastapi urqupi. Hinashpash
nira.
5. "¿Mayqinninchikshi má
wañurushun?" nin.
6. "¡Manam wañushaqchu
ñuqaqa!" ninshi atuqqa.
7. "Manam wañu:manchu",
ninshi.
8. "¿Qari-qarillaraqchu?"
"Aa,
sí
. Qari-qarillaraqmi", nin.
"¿Qari-qarillaraqchu?"
9. Kundur tiyayan rumi qawanpa
imatr'iki. Lastapatr'iki atuq tiyayan.
8. Granizu parapa qawanpi. Hinashpash
nin kundurqa
9. "¿Qari-qarillaraqchu?"
"
Sí
, ¡qari-qarillaraqmi!"
"¿Qariqarillaraqchu?"
10. "¡Qariqarillaraqmi!"
niytaq niyallan hinashpa wañukun.
11. Hinaptin kundur kikinta mikurun.
12. Apustaq "Manam ñuqaqa
wañushaqchu" niq apauraw wañurun astawan.
13. Ni chaynakunam ñuqakuna kwintu:
kara. Unay yasqakuna chaytam willamara.
14. Chaynam chaynam chaykuna nishpa.
Nuchipis, rimashpa ... wasa ...
15. Wasarimashpam nuchipis kwintakuq.
Chaynam chaynam nishpa.
1. Huk fechash, urqupa purisa atuqqa –
puriyan urqupa. Qutr'aman tr'ayarusa.
2. Qutr'a patanta riyashpa, yaku
qutr'ata qawaykurusa ukuta.
3. Chay yaku tr'awapinpaq kayasa
kisuhina killa – pero mana kisuchu – killa.
4. "
Ese
karaho kisutaqa mukukurushaq", nishpa yakutaqa
laplakuyan qutr'api yakuta.
5. Qipan sikintaña pasaypaq
qayaykakuyan yakuqa. Saksaruptin hinaptin,
6. "Karaho. ¿Manachu kay yakuta
puchukarushun?" Hatun suytu rumita hapishpaqa sikinman.
7. Sikinta taparun chay suytu rumiwan.
Hinashpa mikun mikun. Qatr'arun atuq.
Rompió, pues
.
