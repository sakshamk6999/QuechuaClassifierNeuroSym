00:00:00.000 - 00:00:02.110
Ah, payñam tapamunqa.
Ah, ñuqañam nashaq.
Kanan kaytaq Nelbataqtr'ik kaylawman taparamun.
Manaraqmi.  Chayraqmi.
Paqwaramunñatr'ik waklawta.
Chayraqmi tapayan.  "Tapaykuramuy! Tapay!" niwaptin.
Ñuqaqa tapaykurani.
Ya hukyaruni ya.  Ischalla yakuta.
Pukllayaniyari.
Qam chaskinki.  Paqwaruptikiq pitaq chaskinqa?
Pim chaskinqa?  Ah, wak hanay mansanaykiqa.
Primitivosh chaskinqa.
Yari ña regaramunña.
Ah, regaramunña.
Ah, huk, ah, chayllam kayan.
Chayllata.  Chaypaqa rishaq -- wak animalniyman, wak infermuykunaman.
Atendiqtr'ik rishaq.
Pitaq atiyendinqa sapallay kayaptiyqa.
Asta maypaqpis tr'ayanaykamaya.  Hinalla kakun.
uray tawantr'iki machakarunkiman
Ah, chaynam
Konsendishunkimari.
Aver ma kunsendiwanqachu.
Konsendishunkim.
[undecipherable] ninqayari.
Wakllañamik kedarun
Chaytr'i ... suyaykurushaqtr'iki.
Chaypaq rikushaqñatr'ik.  Manaña kaptinqa imanashaqñatr'?
Ah, rikushaqñatr'.
Ah, puntr'awyaruptinqa.
Mastaqa mashtakuyanmi
Ishtankashpaqa.
¡Uyariy!  Mana alkansanichu.
tiyemputa ya.  Mana alkansanichu.
Tardiña tardiña riptiyqa ña hukña taparun hukña istankarunqa.
Chaymi huktañachu valikurushaq sichu wak hanaykunata.
Uraykunata uraylawta wak regananpaq, niyani.
"Paganki.  Pagashunñam regarunanpaqmi valikurunki," niwara ya chay wawi warmi.
Ah, wawi warmi regarunaypaq.
Yaku usun chaymi llaqtan llaqtata rishaq manam regachuwanchu.
Tukuy puntr'awmi.
ñakaruni .  Pusuman hiqaykuruni  kaypaq urayman.
Pim?  Kanan wak Don Primitivo istankayamushpaqa.
Paytr'i
Payya chakirunqa paypaqa.
Istankamura.
Así dicen.  No, sé.  Mayqin ninraq ya?  Llullakuyan ya kaykuna?
Kimsam kakuyan istankaq.
Kanan Primitivoqa ñuqam istankamurani.
Kanan gordopa.
Ah, mana chay yuyakunchu.
Ah, entonces ima yakutaqa yaykumunqa mana wak chimpalaw yakutapis yaykumuptinqa?
Manachu?  Ah, akabará.
Akabarun.  Chay pero chayqa poko
Chaynam ñuqapapis kimsam pataman tapani.
Uchuypis pasapasaypaqmi chakirun ay uchuypis chakisham kayan,
Rocotopis kayan ya pero pishqu ya mikukuchan chakishatapis.
Pishqum kakuyan.  Uchuk uchuk mansanata ...
Come pájaro.
Allillita mikukuyan.
Mikushayari, mikushayari.
Ambrunañayari.  Rasu rasum.  Imatañatr' merisishun?
Ambrunapiñam kayantr'i wak lunayashay kakun uchupis.
Uchuchuk mansanayllapis lunallashan kakuyan
Chaytaqa shupi mikusha.  Kay tiyashpaya rikayani.
Ñuqapata porsukuwenta kaptinqa ganasnintaña ruwayan.  Arí.
Ah, manaña pipis ispantaq kanchu.
Chayna ya kayan.  Sapallay purishpa.
Kuwentanpaqñayari kayan kuwentanpaq.
Tr'akraqa kakuyan.
Manaña alkansanichu tiyemputa.
Imanashaqtaq Diyosllatañatr'iki.  Regakushaq mana chakinanpaq ... ma ... yaku pipis fakultaykuwananpaq.
Chaynam kayani.  Chaynam puriyani.
Funupaq qayamuwan. "Tiya Puku," me dijo.
Quién mierda está llamando nini.  Pi miyerdam qayayamuwan nini.
Chaypaq otro kaylaw nin.  "Tiya Puku," niptinqa
A quién estás llamando.  Tú eres ratero seguro nini. Suwatr' kanki qamqa niruni.
Chaynapis chuñaqtaqa GG suwakunmantr'iki.
Chayna ñuqapatapis uraylawpi wasikunata limpu limpu.  Altuman pakirusha.
Pi yaykukuntr'i?  Manaya yatr'anichu pi kashantapis?
Chaypaqa runa kan visinum chaypaqa
Ah, altapam Pakshampi kayan -- kandawniypis warkurayan altapam.  Manam kanankamapis tr'urachinichu.
Yantáy.  Igualito.  Chay faltan, niy  -- baqashan yanta.
Kaypaq Bitu apan qillukunata alli allita.
Chayna paqwarun.  Paqwarunyari.
Allin allin wak suwaq suwaq.
Wak bitu qanin puntr'aw miyerkoles quweves
Uchuta kay nata tr'ayachimun llaqtaman.
Kaynata tr'ayachimun llapa verdita pallamusha uy
Llapa verdita pallarusha.
Rantikuyta imaynañataqña feriya ritamuptinqa.  Pimanñataq rantikunqa?
"Rantikuway!" nira.  "Rantikushayki," niptin.
Tiofiloman yaykaramun rantikushayki nin.
Chaypi allichayaptíy ya
Manam wakkunapaq uchun kanchu.
Manam kanchu nin ya Alcibiades.
Manam kanchu ñuqapa tr'akraypiqa uchuqa kanchu.
Mana kaptiyqa wallpapa runtunkunata aparun. Hatun kinchapaq.
Hinaptinmi llullanta unuta dehan kuchunaykuna chinkan.
Pantalon busuniykuna chinkan.
Ispiqu.  Waktr'ik apan. ¿Pitaq apanqa?
Ñuqapataqa silensiyo kaptin munashantaña ruwayan.
Munashan kaptinqa apakuyan.
Iskinanpi sikiya tunallanpi wallpay watr'akunraq.  Chaypa qalay qalay aparusha chay.
Munashantañam ruwan runaqa tantiyayawantr'iki.
Wak karu purikushayta ansiyanaña kashayta GG
Ah, patantiyawashpa chayta ruwan.
Mmmm.  Manaña pipis kuwidaq kanchu. Manaña pipis administraq kanchu tutataq.
puriq kanchu. Chayya kanan ruwayan.
Chaypi yantallata rosakuni wak bigupa arrendashanta pikashata.
Runam chaytapis apan manam gustanichu.
Hinallatañam qaninpa apakaramun, wak yantaña.
Runa alli-alli hodidu kakuyan.
Kaykunapim purikuyan chay Bitu.
Yantanchik iskapanchu.
Mana ya tinkunichu chay nallantañam.  Chay Istiniopa Flavio pashñanllatañam avisarurani.
Gindonmari.
Desde uchukllanpaq pacha [undecipherable]
Total es.  Maman taytanta niptinchikqa maman taytan no importa nada.
Manamari.
Imas ninchu.
Ni atr' manatr'.   Nada.
Kustumbrawña kay kustumbrawña.  Ah, chaskiyanyari.
Chaskiyanyari.  Chay ya wambraqa kustumbrawrunña.  Ahora
Kanan wawayuqña kayanpis.  Imatañataq wawintapis chay kanan?
Wakta kallpa kallpa ritamun Milva.
Kurriqiyan.
Paqwaramunñatr'iki.
Ah, hanaypaqtr'iki botaramunqa.
Chayta pushakarunkiman kara.
Waklawta libri tapaykarapamuway kanan dirihirayanmi.
Kay waklawta ya waklaw urayman.
Mana.  Ñuqaraqmi wakman rinaypaq.
Ñam shantiwan konversashaña kayani.
Korre ama ña ... qa ... kaychu.  Qillakuyankitr'ari.  GG
Ah, ama qillayaqa!  GG
Chaynayari.
Subrinuykunallatamari.
Yuyarikuni ayves ayves.
Manaya tiyempun kanchu.  Manaya tiyempu kanchu.
Ñuqallay mana tiyemputa alkansashpa.
Wakhinallam purikuni.  Imanashaqmi?
Sí, pues
Chaynatr'iki regakushaq.  Qamkunallañatr'iki.
Un ratitullapis favurta ruwawanki.
Kaynalla chayllawan takakuyaptiymi tiyakun.
Para qué estás trabajando?
Mancha manchay buwenam payqa kara.
Mancha manchay buwenam ñuqaqa
killa intero mana
Fuwisiyunumiyanta naranichu
Perderanichu.  Kananñam chinkarun fuwisiyunumiyan, karan qawasháy GG
Kananñam chinkaruwan.
Yuyarakuyani paytam yuyarakuyani.  Imayna kashantapis yuyarakuyani.
"Ánda deskansakamuy wasikipa!" niwan kikinpas
diskansuman ripun.  Ñuqata: "Deskansakamuy!"
"Yasqañam kakunki.  Tiyakuy!" niwan.
Shantiman hanaylawpa.  "Manam Shantis kanña ... kanraqchu," nini.
Kutiramusha hanin puntr'awmi.
"Pallayara puka pantalonniyuq ginduntaqa," nini.
Chaymi, "Pi ya chay kara?"  "Nelbam kara."
"Paytam ñuqa rikarani."
"Valikushatr' kara.  Ah, paytama rikarani."
Chaymi kutiramusha.  Manam kanchu.  Waqlaqpitr' pallayan nin.
Kalbasuykita.
"Ishkayllata apikunaypaq," nini. Shantipa mana kashachu.
Uchukchuklla kayan -- desasunñam.  Mana puqusha kanchu.
"Uraylawpa kayan.  Pallakaramuy ishkayllata!" nini.
Niptiyqa pallakun.
Chaypa kalabasuy chinkariyanñam.
Gindon tunaykunapa wakhina puqukuyan.  Wakkunata mikuykukun.
"Kutimushpaqa kayna baldillawan apakushaq," niwan.
Kikin pasun diskansumanqa.
Kikinmi pasun diskansumanqa ripukun.  Ñuqaqa puriyaniraq.
Seguro.  Chaynatr'ik kedarunpis. Maypiñataq deskapanqa? imapis Ña qué ... ña ...
Chay kamiyon volteyayaptinqa. Pi imañataq deskapanqa?
Ah, ya, ña ña kuna runa
Waq runa chirimuyanta apamuq.
Iguskunata apamuq kaypi tapaptiy durasnunta.
Qaninpa durasnun kayan. Pim pallarura?
Uraylawpa haruptinmi umay shimpachikuq shamurani.
Milbatr' pallarun.  Chaymi wambran.
chay iskuwelapaq, wambran mikushtin  imapaqtaq mishkitaqa
"Aparamuy kumiyanki!" nin wambranta.
Chayllam chinkarun waklawpi.
Wakkunam chay kay yaykuq kayan.
Manañaya kanñachu.
Kayashpaqa
Chimpim sigikunki chay runata.
Sigikunki qawanaykipaq,
qaqchanaykipaq.  Visinu ... pa ... chaypaqmi valinchik.
Visinuqa valinchik pa'
llapanchik favurisikunanchikpaq.
Qillurirañam chay durasnuyki, milukutuniki.
Kanan manatr' kanchu.
Mana, aw? Wakpipis karam ummm.
Napam Ninguwipa arrendashanpi.
Durasnu.  Chay mana kanan kanchu.  Yullu mashtarakuyan.
Llaqtapa kaptiymi chayta ruwan.
Kay hanaylaw Mariopa churin granadillaqa kasha witr'qaruptiypis.
Apakuyan.  Kaymanraqmi qarantapis chuqamusha.
Mana dehanam kayan.
Ah.  Ah.  Rasunyari.  Chuñaptin.
"Manam yantaypis kanchu," ninki.  Manachu?
Aso madre.
Suyawantr'i.  Durasnuy kara mansanay kara qanin puntr'aw viyernes chay wawi warmi pallanan kara.
Urayman apananpaq.  Manashá GG imapis kanchu.
"Manam imapis kanchu.  Mansanaykiqa," nishpa
Paltallantañam -- llapa bandiqaman huntarachishpa.
apakuyan.  Ahhh. Ahhh.
"Manam mansanaykiqa kanchu," nin
Chaynam chungayaptin munashantañatr' creyo
Nadies no hay.
Kanan kay wasi iskinatam kan puwertanta ruwashaq wakta yaykamun.
Waktam yaykamun.  Chaymi avisarurani wambratam resanaypaq apamusha.
wevokunata.  "Hinata resarapuway! Pagashaykim." niwan.
Chay resaruni.  Hinata resani. Yanukunayya kakuyaptin.
Chaypaq, butaramuy!  Butaramuy aguwaman!
"Kayqa manchasha wambraykiqa kayan.
Pero pagawanki manam pagawaptikiqa
manam wambraykiqa alliyanqachu," nini.
Shamurun vasuyta aparikushpa.  Akasu kutikamunñachu?  Chaymi avisarani.  Kay wasiy chinkaqtaqa.
Imaynapis yatr'ashaqmi.
Limatam rishaq.  Limapaqa buskaq kanmiki.  Sutintapis rimayanmiki.  Ichu manachu?
Limapi Grau kanmi.
Chay wawipa nanpa kanmi.  Chaynam tarimushayki -- sutikitapis narushaqmi. Piraqtaq nanqa?
Qamllam chay wak uraypa chaskirushpa mansanan grandipaq chaskirushpa chay puntr'aw.
Llapa tiyuntin. "Chay tiyuyki imatr' apara?" nini.
Manam chayqa runtu mikuyta yatr'anchu.  Tiyendamantr'i aparura niwan.
Ya sabe, pues, ése.  Ahh, yatr'ayanñayari.
Ñuqatapis chayna chay
Uchuyta limpu limpu pallarusha.
"Chayhina chay tiyuyki," niniyari
Niptiy ya niwan chayhina yaykuqmi wak tr'akrayman yaykuqmi
Vakaytapis kachaykurusha.
Ishkay kutikatr'aykurusha.   Imata prisisan chay vakata katr'aykunanpaq?  Imata animaltaq ... ?
Akasu animalqa fastidiyayanchu imataq runataqa?
Mala kustumbrita yatr'an, mala kustumbri, mala kustumbri total.  Kustumbrawñam chay.
Hovenchu viyeho viyehoña kayanqa.
Chavituyari.
Chaynam.  Manañam kuwentakuchuwanñachu.
Ah, chaynam manañam diskutiyta ñuqa munanichu kayna.  Diyospa palabranta
iskucharushpa.  Diyos manam pirda ... nata ...  munaniñachu.  Rikuniñam.
Imañatr' kay runawan diskutiyqa.
Kapastr'i pikayanipis nishpa manañam  diskutiyta munaniñachu.
Chaynam kayani. Imaynaraq kashaq?
Asta wañukunay puntr'awkamatr'iki chayna purishaq.
Luchashaq. Atipashaytatr'ik ruwakushaq.
Atipashaytatr'.
Chayna infermuyqa wakhinata kakuyan.
Ehh ñuqallaña.  Wak wawi warmim hamushpam asta alli-alli sirvisiyuta ruwawan.
Ivis.  No.  Manaya hamunchu.
¿Dónde estará, pues?  ¿Cómo ... ? Imaynaya kakun?
Él es.  Payqa infermarun.  Tr'akillanwan.
Tr'akin ishkaynin tr'akin kayan mañashahina
Maki.  Makiqa funksiyunanraqmi.  Pero tr'akiqa
mañashahina kayan.  Kay nerviyutr'.
Wak Limaman apara.  Limaman apara.
Pa ... naman chay kuranderu nishanman.
Arí.  Chay kuranderuñataqmi pasarusha.
Naaa.  "Infermidad Diyospa nin. Kayan doctorman," niptin.  Doctorman apaykurusha
Doctorpaq apaykuruptinqa ampullatash aplikarun.
Aplikaruptinqa ya chaypi lluqsiramushpaqa
Ya.  Sintirunñasha sintirunñash
Chaymantr'i  kaymanqa tiyaq tr'ayaramun
Tr'ayarachimun tr'ayaytaqa wasiyman chaypi tiyakarun.
Huktañataq maskani kaypi chay kuriyosukunata chay yatr'aqmi.  Y nada.
Todavía.
Kaypaqmi Camillawan hurqun
Chay wawi warmi.  Chaymi aparun urayman.  Chayñash
Doctora de otro país.  Ah.  Chayman apaykurun
Chayman apaykuruptinshi nin
Ah.  Chaymi kayan.  Pero sanaytaqa sananmantr'i pero largum.
Tiyempu largu.  Nira.  Niruptinqa
Chay pastillakunata resusitamun.  Resetarun kapsula.
Vitamina.  Kapsula.  Chaykunata apamusha.  Achkata apamusha.
Chaywan kara chaywan kara manam ya imananpischu.  GG Manam imananpischu.
Awtoridadqa.  Payqa kara
tiyempu awtoridad.  Presidente de la comunidad doce años.
Doce años presidente de la comunidad.  Tukuy urquta nakuyan.
No.  Payqa quweskunata pushamura pa chulala sitiyuman.  Entonses chaypi payqa
Kedarun. mana imatapis nashpa kananñash ulimpu kay huk yaykun huk yaykun.  Tankash Mayupaqña firmarun.
Ah.  Chaypaqña firmarun. Ah. wak Chulala Kruskunapaq.  Kay urqunkunata namura.  Wak altu sasayuqkunata.
Limpu nam reskatamura.
Kay kashapatatapis.
Chay dañukunapaq narushpa manachu kara pagananpaq.
Manam.
Kanan huk yaykurun. Ni kubranchu ni kubranchu.
... kakuyan Ñuñitaqa. Ñuñipaqa deslindaramun.
Mana kananhinachu chay rira wak
Na... pi ... wak altupi yachayaptiy kurnitintin vaka rikuyan wakman.
Ah, kurnitintin qatikuyan.
Chaypaqqa altuman kay kashapatamanñataq.
Chayman michaq ñuqatas harquruwara kashapataman riranim.
Kananñam manaqa.
Kananñam manaqa.
alli-allitayari lucharanchik wak hurquruptinqa
Llapa mayurkuna.   Alalaypipis alalaypipis kara tiyanpilla GG sumberunchik kayna.  Sombrerunchikpis lluqsirachu.
Mayurskunaya.
Imataq chay alalaypi.
Pastupis karachu ... Imataq ... vakapaqpis.
Chaynam lucharanchik wak sitiyupaq. Chaymi hamusha.
Kanan kay Kashapataman -- Mullida.
Kaballeriyawan hamusha guwardiyantin
Ah.  Katr'akuntin.  Ah.  Chaymi komunidad lluqsimunchik
Kay Kashapata hanaylawman chay Toro Rumi nishanman.  Chaypim
Nata.  Mulligata
Nara.  Ah, disku . . .  Chaypim
Narura.  Warmi qari chaypa huntakuyanchik
Nas . . . chayqa . . . wak pi . . . wak Kashapatapiñam maqarura César Mullidata.
Kaballeriyanpaq baharura.  Chaymi qalatuykushpa, ah, kurriyanwan alli-allita chikutita qura.
Chayna luchusham kara wak Ñuñipis kay Kashapatapis.  Chaynam luchusham kara
Kananqa imaynataq a ver huk propitariyo kakuyan.
Manañaya hoveniskuna riskatayta atipanchu.  Imaynaraq ya?
Manaña ni piyensanñachu
Wak hoven ... Wak viyehokuna naruptinqa ya.
Napis. Frelan uraylawñapis wañukun
Marcus.  Marcus Flores Florespis wañukun.  Kanan kay infermuy ñuqapa kaqpi
Wakhina inutilisado kakuyan ... ya no ... imaynaña ... imapaqpis valinchu.
Ah, pero wak hukkuna GG imapaqtaq valin?  Wak Don Cerilo?
Imapaqtaq?  Él no, mana ya payqa ni ...
Cirokuna.  Imapaqtaq?  Nada.
Yakuta puripakatr'ananpaq wakqa valiyan. Chayllapaqñayari.  Manañam imapaqpis.
Ñuqapa trabahuymik chayqa -- teniyenti dispachu.
Fuwisiyupa dispachunkuna.  Adubikunata chutashpa chutachini.  Madresoltera kashpa.
Chay kalaminapaqpis ushaykunata rantikushpa.  Kanan runa yachakuyan no hay de teniyenti dispachun kanchu ni fuwespa dispachunpis.
Komunidad yaviruptinpis Istunioqa kuchukuyanshi.
Llapa llapanchikmi kolaboraranchik chaykunapi.
Ah, llapanchik.  Asta kalamina rantiq koleqiyukunapaq
Kalamina rantik ... rantishanchikuna
Chaykuna kara.  Llapanchikmiki kuwotata ruwakuranchik
Kananñam fasilidad kan.
Gubiyernuchutr' ima .... chay chuqamun awtoridadchutr'
Imaynatr' tarimun?  Chay kananqa fasilidad kayan.  Llapanpaq.
Mash.  Ima.
Imapaqtaq Paulinopis? Para qué ... Chaypi kananpaq?
Istiniopis.  Para que esté en allá.
Kandawta.  Na ... alkaldi deligado  Chaytapis kuchururash wak Istinio ninmi.
Ah, pubri runaqa mana trabahakunman wasinta.
Wak na imaynataq adubinta shaqlikun VV
tuki wasi ruway TK kanmi nin suwegran ishlista
Waktaq waklaw kusinaytaq qurani.  Ni turun vakan kayaptin nin pirkanchu.  Kay wasita komunidad yaviruptin kuchurun ninmi.
ni-n-mi
Karupi kaqqa   Mana ya yatr'anchikchu.  Mana ya qawanchikchu chaykunata.
Pero kananpis chuqanmantr'ik komunindadpaq.  Manamik pipischu payqa.
Ah, komunidad ya dehayan.  Ah, komunidad ya dehapakuyan.
Ah, manaya kanchu manaya bola kanchu
Para que na chuqananpaq.  Ya no hay bola.
Ah, autoridad más que nadie.  Awtoridadmi.  Awtoridadmi.
Ah, burlashaña kayan burlashañam kayan
Ñam . . ñam riqsiyanña.  Huk ya yaykun.
Iguwal ya.  Huk ruwaykun.  Iguwal ya.
Manaña rispitu kanñachu.  Ya no hay.
Florencio yaykun atipanchu.  Kanan dumingu yaykurun.
Nada.  Marsupiqa ya rinanpaq limpu limpu runata firmakayachin.
Firmakayachin.  No puede ya.  Pasaypaq.
Chaytr'ik manchakuyan.
Llutanshiki llutan runashi kan.
Rasun puwes variyostañataqshi mikun wañuchinqa.
Así hablaba chay Grutildapis Cirupa warminpis chaynataqshi wañurá
Buskamurash.  Tarimurash
Pa kikinkunatr'ik GG ruwanakun wak pastuta kitanakushpa.
Ah, entre ...  kikinkamallaraq
Ah, lo, wak Kashapatapa yachaqtr'iki.
Seguro.  Ah, tr'iki. No sé. Imaynatr'iki?
Arí.  Ima ya kakunpis. Ima?  Yana kundurchutr'?  Ima?  Yana sapuchutr'?  Imatr' kakun?
Chaynashari.
Chayna nishayari.
Ah, chaynayari komunidadpaq pastupaq.
Pelakuyan mentira kitanakushpa.
May kanan imatapis Ningupata ruwantaqchu
Manaya ruwanchu yanqa yanqam runata firmachin.
Kanan alkaldi deligadupaqñatachutr'
Jorge fimakayachin. Asta ñuqamanpis tr'ayamuwan wella diqitaltam tr'urachiwan.
Alcalde?  Alcalde centro poblado?
Ah, Jorgemantr'ik rishun.  ¿ Qué vamos a hacer? Jorgemantr'ik rishun.  Pi
Konosido runatr'iki [TK] puriyaptinqa apuyashun
Ah.  Ñuqas firmachiwanmari, ah, firmachiwanm....
Maypim votanki nishpam. Pero manashari chay wawi warmitapis firmachinraqchu
Chay wawiypis ehhh kaypa elektormiki
Ah, ya no p . . . Manaña yari.  Manaña yari.  Kaypiña yari.  Kaypiña.
Imapaqtaq entonces todo padronninchik baqamura
llaqtanchikman.
Ah, imapaqmi llaqtanchiktaq dehashun?
Linchapi ñuqakunapa kanchu ... padrun kaypi.
Chay alkaldi deligadum dehakun hanaypaqmi limpu limpu kayman hurquramuptinqa
Kaymi distritu lluqsirunman manañam runa kayman mobilisanmanñachu Linchaman.
Alkaldi deligadum dehakuyan.
Aw riki.  Kanan ima .... ima diniwan [DNI] kanan
Jorgeman chuqaq rishaq.  Wilkayllam diniyta aparura
Ilsapa wambran nama kaypi.
Numerullaywanñatr'iki rishaq.  Aw.  Nawan.
DNIpaqa kanmi Limamanmi aparura.  Kaypitr' sigurachikunaypaq, Limapa sigurawmi kani.
Chaymi.  "Cañeteman allicharachimunki kaypitr' siguranaypaqqa," niwara
Tiyukipatapis limpu kuskaypatam aparura.
Kanan manam kanchu.  Hinalla yachanki.
Ah, ñuqapatapis aparamun wawi warmi chay na hurqumunanpaq sigurachikunaypaq
Ah, na, kopiya hurqumunanpaq kanan hiqaramunñam ya DNIqa.
Ah, Ñam aparamunña.  Aparamunñam
Vas a comunicar nishpam papiltaqa qumuwara ñuqaman
"Komunikamunki," niwaram.
Kayanmi papilqa quwasha.
Ñatr'ik
Pasarunñatr' yaku
Muyurishpa muyurishpa ya chayakurunqa.
Ña tindirushpaqa nanqaña ya
Ah, qawapaykaramushpam.
Bosta pasamushayki.
Ñachu  kumplirunña ura?
Ya pasanaypaq.  Ah, rishaq yakutatr'iki qawamushaq.
Wakman rinaypaq.  Kaypi Shanti tapananpaq.
Kanan wakpichu kichuwataqa rimayan.
Ah, rimayanñachu kanan wakpi?
