Ishkay
Ishkay turikunash kasa. Hinashpaqa
Huknin kasa kaqniqu huknin mana kaqniqu.
Mana kaqniqu mayurdumuta hapirusa.
Hinashpaqa hukninñataq nisam,
"¿Imapaqmi mayurdomuta hapinki?
mana imaykipis kaptin', nisa. Hinashpaqa
Huknin pobriqa . . . pobriqa
nisa, 'Ñuqaqa trabahaqmi rishaq', nisa.
Hinashpaqa
trabahaqqa riptinqa tutaykurusa.
Tutapaykurusa mayu patanpa.
Hinashpaqa puñusa chaypi. Hinashpaqa
suweñunpaqa
qaqakuna rimasa, nisa.  "¿Imatataq qunki kay pobriman?" nisa.
Hukninqa nisa, "Almiduntam qushaq". Hukninqa nisa,
"Waytatam qushaq", nisa.
Hinashpaqa llikchariptinqa
nisa oveha, vaka
llama yatanpa rikarirusa. Hinashpaqa pobriqa kutimusa
llapa animalninwan wasinman.
Turin invidiyosoqa nisa,
"¿Ima. . . maypaqmi suwaramunki kayta?" nishpa.
Sirmusa turinta.
Sirmusa turinta.
Invidiyosoqa nisa, "¿Maypam . . .
maytam rirqanki?" nishpa tapusa. Hinashpaqa huknin invidiyosoqa risa
Igual hinashpaqa había tutapakuyku en orilla del rio.
Invidiyosoqa
llikcharuptinqa
waqarakuna huturasa llatanpa. Hinashpaqa nisa
"Kaytr'ik vakaqa, kaytr'ik ovehaqa".
"Kaymiki rikisayqa kananqa", nisa hinshpaqa llikcharuptin wasinman kutikaramun.
Hinashpaqa llapa waqarakuna umanman
umanman ratarun.
Kuwero . . . kuwero saqsakuna lliw kuwerpuman ratarun.
Wasinman kutikamuptinqa warninpis
warminpis hatiparun urquta.
allqunpis kanirun. Hinashpaqa chay
runaqa ripukun silvestri kutirun.
Chaynam. Chaynallam yatr'asay.
