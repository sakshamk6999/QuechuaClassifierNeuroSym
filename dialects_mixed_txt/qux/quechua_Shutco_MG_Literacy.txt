Sebada alli alli kaq, trigo sebada para.
Chunukunaman apana karqa sako por sako.
Chunaman rishpa kutichimuna karqa por saco.
Papa lucha separaw, sirinisa papa separaw.
Por sako por sako apamuna karqa.
Kanan mana chaynaqa kanchu. Llantakunata hutushtin lliptakunata kañakushtin, hanay chununa wasi yachana karqa. xxxx
Chaypa más perinin yachana karqa.
Chay Chunukunata apamusa
Sebadata por su kuwenta sinkuwenta sakos, trenta, venti sakos sebada, trigu.
Papatapis alli allita hurquna karqa -- uqa, papa, ava.
Kanan manayá chayqa kanñachu. Chaykuna apana karqa.
Wak Markupukllupa nisa trígota hurqupakamuq kani -- ishkay, kimsa klasita.
Papatapis.
Kanan chay kanñachu. Ni Chuno.  Por que no hay lluvia.
Parayá manam unayhina paranñachu.
Unayqa parakullaqyá
Pastupis kakullaq alli alli.
Vakatapis chawana karqa. Hatu hatun kisuta, kisuta ruwana karqa tinaman.
Kanan vakataq tusillaman chawayanchik kabratahina.
Ayves kan lichipis ayves mana lichipis kanchu. Pastukawsu. Ritikuna ritikamullaq wamaq wamaqta.
Yakupis tukuy pampata rikullaq.
Vakakunata aparuq, bestiyakunata aparuq sanqakunapa. Kananqa ni sanqapis kanchu.
Unayqa alli alli vidam pasana karqa. ¿Viyaha? Manam viyaharqanichu.
Ni Huancayo ni Lima ni may. Kay Cañetetaq rirqani. Limakunaqa imaynatr' Limaqa.
Cañetellapam wambray.  Chay wambray kaqllatam rini ayves.  Ayves en kuwandumik.  Manataq perinin purinitaqchu.
Viyaqi purinaypaq mana valinichu, Chaymi mana viyahikunichu.
Temblurkunataq sentinña kalaminaskuna saqlaq saqlaq nishpaya pasan. Algunos manataq sintinchiktaqchu.
Temblortaqa kalamina wasipa sintinchikya.  Asustani chay kalamina wasipa puñushpaqa. Ñitiruwanmantr'i.
Iskuwelanta lliwta ya wambrayta puchukachirqani.  Todito todito
Hukllanpis kanchu analfabetuqa.
Ñuqallam analfabetu kani. Mamay taytanchik manam tr'uwawarqachu.
Unayqa mana iskuwela obligatoriyuchu kaq.  Voluntariyu.
Chaytr'i analfabetuta uyuwawarqa.  Kanan manayá wambraqa.
Wakhinakunaqa istudiyayanñamiki.
Wambrayqa lliw istudiyasa.
Ñuqataq mana tr'urawarqachu.  Hinaptinmi ¿imayna mana tr'urawarqachu imaynam istudiyanki?
Manayá tr'urawarqachu ñuqataqa.  Chaytr'i analfabetu kakuni.
Iskribiytapis usachinichu, ni firmaytapis. Total analfabetu.
Manayá leyeytapis usachinichu
¿Imaynatr¡ kayan? Profesurpis kaymantr'i karqa. ¿Ima istudiyashpaqa imatr' kayman karqa?
Imaypis kay imapis kay suwertipaqmi, ¿imapis kaymantr'i karqa?
Mana istudiyayuq ¿imatamá yatr'anki?
Manayá iskribiytapis usachinchikchu -- ni lapis hapiytapis.
Istudiyaq iskribiyan lapiskunata hapishpa. iskribiyanmiki, wakhinakunapis iskribiyanñam.
Mana riqkuna, ¿imatam rimasayki? Yatr'anchikchu. ¿Ima negosiyupis kaypaq kantr'i?
Víñaqpaq kayan, ya hentipis manaña kaypi ñuqalla yachayani Kaypa wichiqkuna kaypa na tr'akrayuqkuna ratulla hamun naq.
na-q
Sapallay rantikuniyá
Pokota kilo kilo ishkay kilo kilo chayhinalla rantikuni.
Lliwta -- avaskuna, alberhakuna -- ayvezlla rantikuni, apani llaqtatam.
Ayves Piruhuayuqta chayt apani. Chayllam manayá achka kaypichu.
Ñallata taksalla taksallapitaq ya tarpukuni, manayá hatu hatunpichu.
Yaku kasankamalla. Tamboman wak kaminuqa riyan.
Kay derechu kaminum riyan.
"Hamullayki" ninkitr'iki. "Ñuqallami visitamurqayki" ninkitr'iki.
Tambopatuman tr'ayarunki, "Ñuqallam hamuni wasillayki. Allqullaykim kanirullawanman", ninkitr'ki
Voy a llevar arriba.
Asta qiñuwa arriba. Lehu lehuraqmi kayan. Menudu qiñuwa hanaypiyá.
Chayta atahani. Rastrum parakunampa sapallay qarkani ovehayta vakaykunata.
Aquí mana pipis yachanchu.
Wambraylla kaypi kayan. Esmeraldapam kanan kayan. Sapallaymi yachani-
Vakachaywan, ovehachaywan.  Ovehachaytaqa isposuymi qarkan.
Chaymi mana kaypichu. ¿Imatataq tarpushaq? Papata.
Kanan wichiruni sebadata, papata, avasta.
Uqata qasanmi kaypaqa. Mana uqata tarpunichu. Tambolawpa uqata alliallita kosechakullan.
Kaypaq tarpunichu. Avaskuna, cebadakuna, trigukuna. Chayllata kosechani.
Febrero marzokamaraqtr'i paranqa. Kananqa más lluviya kayan. Qayna wata pokum karqa. Chaymi menos pastupis karqa.
ka-rqa-ø
Tardinkuna, madrugawkuna imapaqya chay  Chayhinakunash karqa kuwentu willanakuna kayna ignorantikunayá.
Willanakun buwena urakuna parlanakun karqa.
Kanan manayá chayqa kanñachu.
Kastillanupi rimaq chayllamanñam shimin riyan manayá kay Kechuwa.
Kichuwa manahinachu
Atipan wata watallatañam rimayan kastillanukuna rimaq kichuwapa.
Manam nañachu huk wambrakuna mana nawaptinyá
Ahh, manayá ñuqaqa kay kastillanutaq soy inutil intendinichu.
Mana hukkunalla ayves kastillanu.
Kichuwalla rimaq kichuwallata rimayani. Manayá kastillanutaq, manayá hinaptin
Imatapis manam manchakunichu. Ayves tutakuna imapis waqaptin mancharini.
