Qayna wata marzo killapam
wak Apuripa yachakurqani vakachaywan
Chaymi liyun
kabrakunata hapishpa mukukuyan
Huk warmiqa istansyanman yaykurusa
chaymi chay warmi rumiwan liyunta chuqan
Liyunqa manam manchakunchu sinu kabrataq arrastrakuyan.
Chaymi señoraqa rikuyan qipanta kabrapi qipanta leonqa arrastraptin
Chay huk . . . ishkay  yacharaqa ishkay warmi
Hukninta qayan, "¡Tráe cuchillo!" nishpa qayan chay tiyanta chay pashña
Chaymi "trae cuchillo" niptin. Chayraq chay liyun katr'aykurun chay kabrata ripukun urayman
Chaymi pasarun ishkay semana
Huk runañataqmi kabranta michirqa chayna urqupa.
Qaqakunapa achkam kabram.
Chaymi kabranta michishpa runallaqa sinkurusa
Sinkurusa shinkatr'iki
Chaymi liyun mikurusa tukuy kay umankunata lliwta chay runallataq.
Chaypa chay liyun muchilawan karanta tapaykushpa saqirusa.
Runalla wañukun liyunpa mikusa.
Chaymi.
runaqa
churin karqa vakawan
maskashpa tarirun
karu karuta sinkurusa
sinkuruptin leyonqa matr'ayman aparusa
Chaypi mikurusa runallataqa
Chaypaq chay runaqa mancharikuykun.
Kalaverayanña kasa tariruptin.
Chaynata pamparun
Chaynam chay istoriya.
Pasarurqa qayna wata.
llapa runa mancharirunchik
Korido hamunkunchik lliw runakuna
leonta manchakushpa
"¿Imaytr'i mikuruwashun?" nishpa
Pero manaña masta mikurqachu runata
ni animaltapis
Qayna
Huk leonshi kasa huk pashñaman risa
Burlakusa chay pashñata chay pashñatayá wawarachisa.
Chay pashña wawarun chay leonpaq.
Chayshi
hamusa
Chay llaqtaman tr'ayaramun huk maton runa
Lluw llaqtantinta puchukarun
Chayshi
chay lluqimaki
mamanta salvarun qipikuykushpa iskaparachin mamanta ni wañuchinchu.
Chay pashña wawarqa chay leonpa churinta.
Chay pishtaku VV chay llaqtaman tr'ayaruptin
lliw runataña
ni trankakuruptinpis lliw kitr'arun wañurachin lliwta.
Chay lluqimaki mamallanta qipirikushpa pasakun
Qaqaman chaypi salvarun mamanta.
Chay wawan valirun leonpa churin chay pashña wawasan
Chay salvarurqa mamanta.
Huk pashñash kasa.
Rutuchash ingañarusa chay pashñata
"Chay sitiyopam suyawanki", nishpash nisa chay pashñata.
Pashña ovehanta qatirikushpa ripun.
Ovehanta qatitrikushpa rikuptin
"Chay sitiyopam suyawanki", nishpa chay pashñaqa nisa.
Chayshi rutucha
millwata tishakushpa tiyasa chaypa.
Ni maqtaqa tr'ayanchu
¿Imanaruntaq? Pero rutuchaqa
tiyayan millwachanta tishachakushpa
Tardi yapa tutaq kutukurun chay
rutuqa chay pashñaman
Chayshi nin, "¿Imanataq mana hamurqankichu chay sitiuman?" nin
"Chayllapam ñuqaqa suyarqayki millwayta tishakushpa,
Chaypi uyqaykita qarkayarqanki", ninshi
Ingañarurqa chay
chay rutu chay pashñachataqa
Rutucha nin huk pishqucham kan kayna tamañucha.
"Rupuyrupuyrupuy"  nishpa takichakushpa millwanta tishachakun.
Pero chay ingañarqa chay pashñataqa.
Qayna chaynash ingañarqa chay leon
kundur rutu
pashñata ingañarqa,
watr'irqa
¿Imaynatr'ik qayna chay tiyempokuna karqa unay tiyempo pasado.
c
