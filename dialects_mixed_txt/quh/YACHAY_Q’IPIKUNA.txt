YACHAY Q’IPIKUNA:
YACHAYWASI UKUPI RIMAYNINCHIKTAWAN YACHAYNINCHIKTAWAN CHANINCHASUNCHIK.
Qallariynin
Yachasqañam, sichus wawakuna yachaywasikunapi yachasqan simipi yachanku chayqa, uk simipipas achwan allintan yachanku. Uk simillapi yachaqkunamantapas achwantaraq atipanku, chayraykum, Qullaw chiqapi, taytamamakunapas iskay simipi, iskay kawsaypi yachayta allinta qawarinku. (Tumi Quispe 2008, Santisteban et al 2009, Zúniga, Sánchez y Zacharías 2000.) Chay yuyaywan puriq yachaywasikunaqa manataqyá achkachu kanku.
Kay yuyaychakuy llank’ana Yachayq’ipikunapa munakuyninmi qichwapi tukuy yachay yanapaqkunata aypaykachiy, chaywan yachachiqkunata, tayta mamakunata, qichwa rimaq wawakunata yanapanapaq, chayna aswanraq allin yachayta atipanankupaq.
Manam ñuqayku munayniykuqa kasqan yachay yanapaqkunata castilla simimanta qichwaman tikrayllaychu, aswanpas munaykun llaqtanchikpa yachayninkunata uqarispa musuq yachay yanapaqkunata wakichispa yachachiyta.
Kay yachay q’ipipiqa chunka hatun sumaq rapikunata churayku llank’anapaq. Ñawpaq hatun rapipi, pachaqaway yachaymanta kachkan, chaypa qipanmanqa, kipu kamaq yachay, sumaq yachay, qillqa kamaq yachaykuna kachkan, iskay simana llamakanapaq, isqun hatun rapikunatawan mastariyku, kipu kamaq yachay qawaypi, chaypim wawakuna yachanqaku tupuyta. Kay yachay q’ipiqa achka yachaqkunapa, rimaykuna tukuriqkunapa, qichwa kawsayninchik tukuriqkunapa, iskay kawsaypi, iskay yachaypi yachachiqkunapa yanapayninwan rurasqan kachkan. Chaynallataq chaninchakurqa yachaywasipi wawakunawan, Qusqu chiqan hawa llaqtapi.
Añanchakuyku runakunata, hinallatataq yachaywasikunatapas kay yachay q’ipipi wakichiypi yanapakuqkunata:
Jaime Aráoz Chacón
Juli Brownrigg
Martin Castillo Collado Alejandro Galiano Garrido Susan E. Kalt
Cornelio Oviedo Quispe, Director de la UGEL Paucartambo Hipólito Peralta Ccama
Boston Children’s Museum, EE.UU.
Foundation for Endangered Languages, Inglaterra
Roxbury Community College, EE.UU.
A los niños y niños, padres y madres de familia de la IE Divino Maestro, Ccotatóclla
Profesoras: Florencia Rodríguez García, directora de la IE Divino Maestro; 5-6to grado Lourdes Palomino Huamán Profesora de 3-4to
Margarita Gutiérrez Aucatinco Profesora de 1-2do
Yony Cusiyupanqui Figueroa, Jardín
Jaime Aráoz Chacón, Martin Castillo Collado, Susan E. Kalt 1

Kaqninkuna
Qallariy simi
Iskay kawsaypi, iskay simipi yachachiywan astawan allin llank’anapaq yuyaykuna Kay yachay q’ipiwan llank’anapaq yuyaykuna
Munayninkuna
Imakunawanmi yanapakuna llank’anapaq
Rap’i 1: Llaqtanchikpi imaymana kawsaymanta; tawa kuchu
- Qallariy simikhuna: Tukuriq runakunam kanchik
- Huch’uy llank’ana1:Tawa kuchu qawanata rurasun,
- Huch’uy llank’ana 2: Muspachiq caj,
- Huch’uy llank’ana 3: Qupakuna pichanapaq llank’ay
- Huch’uy llank’ana 4: Yachay q’ipi tukusqan kacharpari
- Astawan yacharinapaq Rap’i 1
Rap’i 2: Pisi chayay tupukuna
Rap’i 3: Kurkuy tupunapaq
Rap’i 4: Makiy sayay, rakhuy tupunapaq
Rap’i 5: Arruwa, puqtu llasa tupunapaq
Rap’i 6: Hayka unay chakra qaypakun chayta tupusun
Rap’i 7: Mikhuykunata tupusun sapa wachupi
Rap’i 8: Chakrapi dañu tupuy
Rap’i 9: Haykataq kay cajaman yaykun
Rap’i 10: Qullqiwan utaq chalaspa rantisun
Paltakuna
Palta 1: Ñawinchana panqakuna maypi tarina
Palta 2: Qawanapaq: imaynata yachachina, yachay q’ipikunawan Palta 3: Yachay q’ipi hatun llank’aymanta
Ñawinchasqa panqakuna
Jaime Aráoz Chacón, Martin Castillo Collado, Susan E. Kalt 2

Iskay simipi, iskay kawsaypi yachachiy allin purichinapaq
Aswantaqa yachachiqkunaqa sunquchakunankun ayllukunawan maypi llank’asqan runakunawan. Sichhus ima raymichakuypis, ima rimanakuypis, imaña ayllu ukupi kaptinpas chaypi kanan, sichhus yachaywasipi imaña kaptinpas kikillantataq ayllupi runakunata waqyarinan, chaypi sumaqta yachaypas, wawakunawan, taytamamakunawan kuchka allin kawsaypi wiñarinanpaq.
Ayllu ukupi kanmi runakuna kuka chuspantin puriq, imatapas mikhunaña, upyanaña kaptinpas pachamaman haywariq runakuna. Chaykunatam tapurina ima raymichakuykunan, may apukunan kachkan atiyniyuq, munayniyuq, kay ayllupi, chaynapim aswan atikunman kawsaykuna tinkuchiy, ima llakikuna llaqta ukupi wasapay.
Chayta rikuspan taytamamakunapas, yachaq wawakunapas yachanqaku paykunapa qichwa rimasqan allin kasqanta, chaymantapas wawakunaqa qichwapi qillqayta munanqaku, chayna qillqana panqayuq puriyta munanqaku.
Manam pipas kanmanchu masinkunapa rimasqan kikin rimaqqa. Ichaqa kanmanmi ayllukunapi astawan allin qichwa rimaq, imaymana yachaq, chay yachayninwanpis yachaywasipi yanapakunmanmi wawakunaman yachachispa, paykunatam minkarikamuna.
Kay iskaysimipi, iskay kawsaypi yachachiypiqa aswanta sapaqtakama qichwata utaq kastilla simita yachachina. Chayna wawakunaqa yachanqaku sapakaman ukhina kasqanta, uk hina yachana kasqanta, chaywantaq allin chuyata yachanqaku. Qichwa yachachikunan p’unchawtaqmi aswan wawakunapas, yachachiqkunapas kawsay pachawan hamunanku.
Kay yachayq’ipi llank’anapaq
Utqayllata kay yachayq’ipi imakunas kachkan chayta ñawincharuy. Chaypiqa tarinkin Huch’uy llank’aykunata yaqa killapi ruranapaq, sichhus qichwallapi yachachikunqa chayqa. Kinsa kutita simanapi. Chay Huch’uy llank’anakunaqa aswanpas kicharikunmanmi utaq pisiyapunman, ima munasqamanhina.
Chay DCN 2009 nichkanmi yachakuq wawakunaqa yacharinankun: 3 pacha pachamama qawariy yachayta, 4 pacha kipu yachayta, 4 pacha qillqa yachayta, chaymantapas 2 pacha kachanchay yachayta nispa, arí kaypi churasqa Huch’uy llank’aykunaqa allinmi kachkan 3 p’unchaw llank’anapaq.
Yachay ñiqikuna tinkichiy
Kay yachay q’ipiqa aswanpis rurasqa kachkan tukuy niqi yachaykunawan tinkichinapaqhina.
Llapan yachay yanapaqkunaqa atikunmanmi achka niqi yachaqkuna yachachiq yanapananpaq, utaq uk yachachiqlla yanapananpaqpas. Chayraykun, yachachiqkunaqa aswan allinta akllananku sapanka niq’ipi yachay yachachinanpaq.
Qawarisun, yachachiq allinta tinkuchin ima yachay ñiq’ipi kasqanmanhina: 1, 2 ñiq’ipi kaq wawakuna chayraq allinta makinkuta pukllachichkanku, chaymantapas chayraq yuyaychakuchkanku sutinkuta allin qillqanankupaq, hayka kasqan, maypi kasqa, pisi pisimanta qillqananpaq, chaymantapas imallatapas siqinanpaq. Hatun wawakuna allin yachaqqa astawanmi aswantaraq qillqananku huntasqata, qallariyniyuqta, imakasqanta rikuchispa, qawanapaq imaymanata churaspa, tukuchaqniyuqta. Paykunawanqa rurakunmanmi huntasqata tesis nisqata.
Jaime Aráoz Chacón, Martin Castillo Collado, Susan E. Kalt 3

Munayninkuna:
1) Qichwa rimayninchikta, kawsayninchikta kallpachay astawan allin yachachiyta qallarinapaq.
2) Wawakunapa huntasqa kaynin yanapay, imaynachus sallqa utaq wasipi kawsaq uywakunawan, sachakunawan, yurakunawan kuchka kawsayninta qawarispa, chaymantapas imaynachus tukuy kawsaqkunapa ayllumasin kasqanmanta, runakunapa ayllumasin kasqanmanta, huk hatun kawsaqniyuq, huk llaqtayuq kasqanmanta, tiqsimuyupapas ayllumasin kasqanmanta.
3) Método científico nisqawan yachay yachanapaq, chaymantataq riqsipachina imaynatataq wawakuna kawsayninmantapacha yachan, chaymanta riqsichin yachasqanta, uywakunamantapas, yurakunamantapas chayta sayapachina.
4) Qichwa simipi yachayninchik qawasqamanta qillqana panqa apaykachay, (pachanchikmanta, yupay yachaymanta, hinallataq qillqa kamay yachaymantapis)
5) Imaymanamanta imaymana, achkachaymanta yuyay, chaymantapas imaymana kaqkunapa rakunmanta, qiqinmanta: yupay, sayaynin kuchkachay, sunin, haykakaynin aypayninmanta, chiqanchanawan, runa kurkuwan chaninchaymanta.
6) Ima kasqan ñawinchanapaq- qillqanapaq munapachina: aswanmi chaninta yachanan imaynan qillqay atiy purinanta, chaytan yachanan rimanakuspa, ima yuyaymanasqata nispa, yaraymapi qillqaspa, musuq simikhuna paqarichiy kaqninchikta llank’achispa, chaymantapas mayqintapis muspachispa.
7) Yuyaychakusqa ayllupi yachaykuna uqariy: tatamamakunata, yachaqkunata tapukachaspa, yachakuqkunapa, yachachiqkunapa tukurisqan, taqwirispan rurasqan yachaykunawan.
Takikunata, watuchikuna, ñawpa willakuykuna uywakuna, sachakuna rikusqankumanta wakichiy, chaymantataq qillqananku panqapi qillqana, chaymantapas tukuy imaymana ayllupi yachaymanta maskakun mayqinchus rurasqawan tinkun chay, kanmanpis awaymanta, rumi, kullu llaqllaymanta, llinki qapiymanta, lakawitipi imaymana munay siqi ruray, llimp’iy, siqiy, chaymantapas kaskanachiy.
8) Pachamama tiyasqanchik qillichaymanta yuyaychakuy, chaymantapas imaynata sumaqta kawsaswan. Chaypaqqa allinchá kanman ñawpa ayllu yachaykuna qawariy, hinallataq qawarina imaymanakuna hawamanta chayamuqkunata, mana ayllukunapa riqsisqan, hinaspapis mana paykunapa munayninchu imapas.
Jaime Aráoz Chacón, Martin Castillo Collado, Susan E. Kalt 4

Imakunam kanan kay yachay q’ipiwan llank’anapaq
Aswanqa kananmi yachaq runakuna. Imapas rurasqaykichik allin rikurinanpaqqa minkapim llank’ana uk yachachiqkunawan, yachaywasipi autoridadkunawan, ayllupi machukunawan, tayta mamakunawan, hinallataq wawakunawanpas.
Chaypaqmi aswan kayhina huñunakuykunata wakichinaykichik:
1) Wakin yachachiqkunawan ñanchakunapaq, ima rurasqa chaninchanapaq huñunakuy, chulla
kutillapas manaraq qallarichkaspa, uktataq tukuruspa hina.
2) Yanapachikuy maskanapaq huñunakuy, chaypi taytamamakunamanta mañakuna kay
llank’aypi churapakunanpaq, qallariyninmanta tukunankama. Paykunaqa hamunanku runa pachawan pacharisqa. Chay huñunakuykunapi kay llank’aykunamanta video nisqata qawanachikuswan.
Wawakunapaq imakunam kanan
Uk qillqana panqa sapakama wawakunapaq Uk kururu qaytu sapa ñiqi yachaqkunapaq 24 llimp’ikuna, sapanka ñiqi yachaqkunapaq Hatun qillqana rap’i, raku qillqanawan
Qupa waqaychana sapa ñiqi yachaqkunapaq Uchuy wawachakunapaq plastilina nisqa Chiqanchana 30 cmmanta
Pichanapaq imakunam kanan
Sapanka wawakuna apamunanku: lastikukuna qupa uqarinapaq uchuy rawkana, allachu
qupa chutana rastillu
maki pakana maqchikuna,
Jaime Aráoz Chacón, Martin Castillo Collado, Susan E. Kalt 5

 Jaime Aráoz Chacón, Martin Castillo Collado, Susan E. Kalt 6

RAP’I 1: LLAQTANCHIKPI IMAYMANA KAWSAYMANTA; TAWA KUCHU
Qallariy simikhuna: Tukuriq allin qawariq runakuna kachanchis
Sapa llaqtakunapi kanmi tukuriq runakuna imachus, imaynachus qayllankupi kachkan chaykuna allin qawariq. Kay runakunaqa tapukachakunku, chaynallataq kutichikunku tapuyninkumanpas, chaymantataq chiqan kasqanta yachanankupaq allillamanta qawakachanku yachaykunapa chiqan kasqanman chayanankupaq. Mana ima kasqanta tarispataq ima kasqanmanhina churanku kutichiykunata. Kaynapi puriyninkutan pikunachus paykunahina runakunawan qawachinakunku imaymana tapukuyninkupas, rurasqankupas, yachasqankupas astawan puririnanpaq. Chay runakunatan “ científico” nispa castillasimipi sutiyanku.
Kayna llank’aytataqmi “Método científico” nispa riqsikun. Kaynapi kay llank’aywanqa, wakichisqa YQ munayku aswanpis científico kayninchikta imaymana yachayninchikmanta qichwa runahina rurayninchikmanta, ichaqa imayna rurayninchikta chay método científico nisqawan kuchkayachispa.
Hinallataqmi, llaqtanchik ukupipas karqqapuni allin tukuriq “científico nisqa runakuna” paykunan método científico nisqawan llank’aspa chaninta allpata puquchirqaku, qutukunapi chaskakunawan rimanakuyta yacharqaku, hatuchachaq wasikunata pirqaranku, maymanpas unu chayananpaq ñannincharanku, uywakunata, mikhunakunata allinta putuchiranku.
Chaymi kunan qawarinapaq kachkanraq, Muray muyu, (quñi ukumanta, chiri wichaykama tarpuna), Machupicchupi, Pisaqpi, Qinqupi intiwatana, chaymantapas uywakuna llama, wikuña kachkan, mikhuypis papa, kiwicha kachkan.
Huch’uy llank’ana 1:Tawa kuchu qawanata rurasun
1) Iskay iskaymanta utaq uchuy qutupi wawakuna qaytuwan, utaq rumiwan yachaywasi
qayllapi tawa kuchu muyu allpata chinpunku, maypichhus yurakuna, wasi uywakuna, utaq sallqa uywakuna kawsanman chayta.
Qillqanan panqapitaq churananku sutinta, ima p’unchaw, ima pachapi kasqanta, chaytaqa churananku sapa kutilla chay uchay chakra akllakusqanpi imaymana qawaswankuta qillqanku, siqinku, yupapankupis ima kasqanta.
2) Tapukuykuna yachaywasi ukupi rimanapaq: pikunan chay chakrachanpi kawsanku, imata mikhunku, pikunan paykunata mikhunku, hayka kan paykunahina, imaynata kawsakunku, imayna, imakunayuq kasqa, kachkankuchus kunanpuni, imaynapi yachanchik sichhu kayninta puriranku chayta, imallatapis saqirankuchu chayta qatipaspa yachanapaq (yupinchu, akanchu,) imaynatataq pacha kallpa chayan: inti, wayra, chiri, imakunatawanmi riqsikun, imaynatataq pacha qillichay chayan, imaymana mana allin runapa rurasqanpas chayan.
3) Tupuykuna: hayka kay uywakunamanta, yurakunamanta kachkan, imaynata yachasunman, yupaspachu qillqapi churaspachu. Chiqanchaqwanchu, kipuwanchu, runa kurkuwanchu, imaymana kaqninwanchu, icha árabes nisqa yupay qillqa panqawanchu.
4) Kaypaqqa qawarinayki aswanpis uk hatun rap’ikunata chaypi tupuymanta kaqkunata, 2, 3, chaywan kuskata apachanaykipaq.
Huch’uy llank’ana 2: Muspachiq caja
Cajan kanan maki sayaq tuquyuq, chay ukupin churakunan ima kawsaq uywachatapas, yuratapas, tullukunatapas.
Watuchi:
Jaime Aráoz Chacón, Martin Castillo Collado, Susan E. Kalt 7

Uk wawa chay caja ukuman makinta churaspan ninqa iman kasqanta, imaman riqchakusqanta, wakinkunataq watunqaku ima ukupi kasqanta. Uk wawataq qillqana pirqapi utaq qillqana panqapi churanqa ima nisqankuta. Sichhus yanapanata munan chayqa, tapurina: hatunchu uchuychu kasqa, llampuchu, qasqachu kasqa, chirichhu, quñichhu, chaykunata.
Qillqay:
Llapan wawakuna qillqanku, takitapas, watuchitapas, hawaritapas ima atisqankutapas ima rimaykunawanmi chay uywatachu, yurakunatachu riqsichisqankuwan.
Ñawinchay:
Yachaywasi ukupi ñawinchana panqakuna ukupi maskana imatapas ñawinchanapaq. Manaraq chayta ñawinchachkaspa, qillqana pirqapi churana iskay kinsa rimaykunata raku kunkawan riqsipayanapaq. Manaraq ñawinchayta qallarichkaspan, atikunmanmi wawakunawan kuchka sapakama ñawinchaypas utaq huntasqa ñawinchaypas. Atikunmantaqmi qutupi ñawinchay utaq sapakamapis. Kallanmantaqmi chinllapi utaq qaparispa ñawinchay. Atikullanmantaqmi qillqana panqapi churaruy, siqikunawan huntapay mana ñawinchasqanchik qunqakunanpaq.
Chay uywachu, yurachu qawasqamanta, wakin arte nisqa ukupi rikurin, wakitaq takikunapi, hawarikunapi, watuchikunapi, watukachamusun maypichá aswan yachay kachkan ayllu ukupi chayta.
Ayllu ukupi yachay uqariy:
Yachachiqkuna, yachakuq wawakunapiwan purinqaku taytamamakunata utaq
yachayniyuqkunata tapumuq sichhus riqsinku, utaq astawan yachanku chay qawasqanku uywachamantapas, sachamantapas. Chay taytamamakuna, yachaqkunapas runahina pachallisqakama chayamunku mayqin p’unchawchus chay uchuy chakrachankupi yachamusqankumanta qawachinqaku chaypaq, chaypin futuchikunqaku, filmadurapi churachikunqaku, hawarikuna hawarichkaqta, watuchikuna watuchichkaqta, imaymanata chay uywamantapas utaq sachachamantapas.
Huch’uy llank’ana 3: Qupakuna pichanapaq llank’ay
Yachaywasi pichaspa llank’ay, qupa wikchuna tuqukuna ruray, wañuq qupakunapaq, mana wañuq qupakunapaq, lástikupaq mana lastikupaq. Chaykunamanta rimanakuy, yuyaykanakuy, maymantam chay lastikukuna chayamun, chaykunatapas ayllu ukupi qupakunatapas qawarinallataq mayqintaq astawan pachapi kawsayta wañuchin, astawanqa chay uywa utaq sacha qawasqata. Imanantaq chay uywakunata, utaq yurakunata sichhus mikhusqanchik miski ruruq qaranta wikchuyuptinchik, imanantaq lastikuta wikchuyuptinchik.
Jaime Aráoz Chacón, Martin Castillo Collado, Susan E. Kalt 8

Tawa kuchu qaway:
Kunanqa qawarisun qipaman imaynataq kanman kay yachaywasipa allpankuna sichhus mana qillichasqa kanman chay, sichhus ñuqanchik, taytanchik, ayllumasinchik yachasunman qupakunata chikllayta, waqaychayta, aswanpas sapakamanchik yachasunman armakuspa puriyta chay.
Huch’uy llank’ana 4: Yachay q’ipi tukusqan kacharpari
Ayllumasi runakunata minkarimuna kay ñawpaq llamkayninchik tukusqan kacharparinapaq, chaypaqqa mañakusun pachankuwan hamunankupaq. Kaypim wawakunaqa ñawinchananku rurasqankuta, ñawinchana qillqakunata, qawachinqa siqisqanku llimpikunata. Taytamamakunataq aswanpas willarinqaku ñawpa willakuykunata, takinqaku, tusunqaku, watuchinqaku.
Astawan yacharinapaq Rap’i 1
Ñawpa yuyaychakusqanchik
¿Mayqin uywachu/kuruchu/ima kawsaqtaq aswanta rikurin chay tawa kuchu chakraykipi? ¿Ima rayku chayta ninki, aswanraq imallatawanpas niriy?
Allin yuyaywan qaway
Yachaywasi punkupi, utaq qayllapi akllakusun huk kuchuchata, chakranchikpaskanmanhina, chaypi sapa p’unchaw, kasqan pachallapi qawapayanapaq.
Chayta qaytuwan tawa kuchupi wisqarusun, rumimanpas, kaspimanpas wataruspa.
Chay kuchumanmi sapa p’unchaw qawaq risunchik, ima uywachakunachus chaypi kan, ima uywakunachus chayninta chinparqan, purisqanta qawachispa chaykunata.
Chay rikusqanchikta qillqana panqapi churasun.
Ima rikusqakuna qawanapaq: Sutiy:
Ima killa, Ima p’unchaw, ima pacha: Maypim:
Tawa kuchupa sayaynin: Qallariyninpi rukusqa qilla:
Siqi:
Chay allpata chimpuruspa, chaymantapas paymanta qillqaruspa qipaman yachaywasi ukuman kutina chaypi rimarimunapaq.
¿ Ima kawsaqkunatan rikukurqa?
¿Yurakuna, uywakuna rikusqari sallqachu icha wasipi kawsaqchu?
Uk yachakuq wawa tukuy nisqata qillqan wachullata pirqapi churanqa, wakinkunataq chaymanta wachullapi urqunqaku uk chusaq rapichapi, chaypaqtaq sutinta churanqaku: “Yachaywasi ukupi rimasqanchik nispa.”
¿Imawanmi chay tawa kuchuta chanincharanchik, imaynanpitaq aswan allin kurkunchik chiqanchana?
        Jaime Aráoz Chacón, Martin Castillo Collado, Susan E. Kalt 9

Iskay p’unchaw
Qallarinan kanqa imatachus llank’aranchik chay ñawpaq p’unchaw chaywan. Ima rurasqanchikta yuya yuyarispa kay tapukuykunata kutichisunchik:
¿ Imakunan kawsan yachaywasinchispa punkunpi?
¿ Mayqinmi aswan kawsayniyuq chay tawa kuchu chakranchikpi? ¿Achkachu ichari pisichallachu?
¿Imaynatam paykunawan kawsanchik?
¿Imapas kanchu paykuna piñachiq utaq wañuchiy munaq?
Chayta yuyarispa, qillqananchik panqanchikta kicharispa yuyarisun. Qillqana pirqapi, uk sinru, sinrupi chay tawa kuchupi imaymana tarisqanchikta churarusun.
Kunan kay tapuykunata yapasun: ¿ llapanchikchu kikin kawsaqkunata tarinchik chay chakranchikpi, icha ukta uktachu?
Chaypi churasun: suti, p’unchaw, pacha_kuraqkuna chay chiqanchanawan tupun chaymanta taripachin chakrankuta uk runakunapis tarinanpaq. Chaypim imaymana rurayta atipakun, yachaywasimantapacha chay chakraman chayakunanpaq.
¿ Qayna p’unchaw qawasqanchikmanta ukmanyarapunchu, imanaptintaq uknaman tukurapu?
Chay tawa kuchupa hawanta qawasun .
¿ Ima uywallapas chayninta rinchu, raprayuq palaqkuna (pichinkukuna, raprayuq palaqkuna?) Chay tawa kuchupi sayarinkuchu, ichari ripukullankuchu mana samarispa.
Chaymantapas qawallasuntaq tawa kuchupa pachanta
¿Iman wiñan chay rapi ukukunapi, qupakunachu, rumikhunachu, allpallachu?
Yachachiq akllanan, chaymantapas ñawpaqmantaraq yachanan imatas ñawinchanqaku chay qawayta tukuspa chayta.
Ñawpa willakuyta ñawinchanqaku pichinkukunamanta, chuspikunamanta utaq llaqtanchik sachakunamanta.
Ruranapaq: sapanka wawakuna wasinkupi tapumunqaku, sichhus kan willakuykuna, utaq takikuna, watuchikuna, utaq ima rimaypas chay tawa kuchu chakranpi rikusqanmanta, kay hina: chay rapi tarisqan hampichhus, uk willakuypi llank’aqchu chay chaki allpa, chay usa, chay uwiha. Chaykunata churanayki qillqanaykipi qillqaspa chay runapa willasqanpa sutiyuqta.
Kinsa p’unchaw
Yachaywasi ukupi kamachinakuy
Uk hawarita ñawinchakunqa imakunachus chay tawa kuchu ukupi kawsan chaymanta, aswanpis imataq allpa sunqupi utaq rumi pachapin kawsan chaymanta.
Yanapaku: yachakuq wawakuna yuyaychakunku chay qawasqanku kawsaq uywapas kankumanhina, chaymantapacha hawarita qillqanku chay uywapas kanmanhina. Chaypaqmi yachachiq yanaparin imaynatan wakichinkuman chayta, wawakunapa imaymana kawsaq tarisqankumanhinalla.
  Jaime Aráoz Chacón, Martin Castillo Collado, Susan E. Kalt 10

 Jaime Aráoz Chacón, Martin Castillo Collado, Susan E. Kalt 11

RAP’I 2: PISI AYPAQ TUPUKUNA
Tupuymanta tapukuykuna:
¿Makiykiwan tupuqtiykiri hayka chanintaq kuwartayki, wikuyki, t’aqllayki centrímetro nisqapi?
¿Haykamantaq mamaykipa, taytaykipa makin aypan?
¿Haykamantaq chay tawa kuchu allpayki aypan sichhus kuwartawan, utaq wikuwan, t’aqllawan chaninchaqtiyki?
¿Varawan chaninchaptiykiri haykamantaq aypan chay tawa kuchu allpayki?
Yuyaychakunapaq tapukuykuna
¿Imaraykutaq allin chay tupuykunawan chay tawa kuchu chaninchay? ¿Ima sasachakuykuna karqa chay tawa kuchuta tupuptiyki?
Puchkaq sipasta qawasun.
Paymi pullirata rurakuyta munam. Imaynatam pullira ruranankupaq tilata tupunku. Ima tupukunatan apaykachanku. Chay rantinapaq runapa sayayninta qawankuchu.
Astawan yacharinapaq:
Chaypaq allinmi kanman huk llank’ayta chay pacha ruraymanta wakichiy, chaypi tupukuna astawan yachanapaq. ¿ Hayka millmataq yaykunman qaytuta pullira ruranapaq? Imayna rakutaq kanan. ¿Hayka tilan yayku pullira ruranapaq?
Chaynan uk llaqtakunapipas runakunaqa kurkunkuwan tupuyta yacharanku. Egipcio runakuna cúbito nisqawan tupuyta yacharanku, kukuchumanta maki rukanakama, Griego runakunataq chakinkuwan tupuyta yacharanku, Romano runakunataq tatkita apakacharanku. (Bruce y Talcott, 1988.)
Jaime Aráoz Chacón, Martin Castillo Collado, Susan E. Kalt 12

 Jaime Aráoz Chacón, Martin Castillo Collado, Susan E. Kalt 13

RAP’I 3: TUPUNAPAQ KURKUY
Tapukuykuna:
¿Hayka sayaymi kani sichhus kuwartawan, wikuwan utaq t’aqllawan tupukuspa?
¿Hayka sayaymi kani centímetro nisqapi?
¿Haykam kani kuwartapi wiqawniykama?
¿Hayka wikuta chankayri?
¿Haykamantaq chayan paña rukana makiymanta, lluqi rukana makikama? ¿Kayri kikinchus sayayniywan, ichari aswan hatunchus ichari uchuychus?
Huchuk llank’ay
Uk yachakuq wawa q’aytuwan sayayninta tupun. Chaymantataq chay q’aytuwan tupun yachaywasi uku muyuyninta. Yachachiqtaq hatun rapipi karuchaq tupukunata pirqapi kaskachin.
Karuchuy tupukuna Qutu Tupuna
kuwarta wiku t’aqlla vara
tatki cintimitru
Tantiyasqa
Chaninchasqa
          q’aytuwan sayayninta tupun
                               Yuyaychakunapaq tapukuykuna:
¿Mayqin tupukunataq aswa hasa apakachana?
¿Mayqin tupuwantaq achwan chaninta aypachikun?
Yachachiq wawakunapa llank’asqanta qatipan. Chaypi rikunman mayqin wawakunapas tupusqanpi sayasqan.
Astawan yachanapaq:
Tapumuna kanqa sichhus harawikuna, takikuna makipaq, utaq kurkupa patminkunapaq kan chayta.
Jaime Aráoz Chacón, Martin Castillo Collado, Susan E. Kalt 14

 Jaime Aráoz Chacón, Martin Castillo Collado, Susan E. Kalt 15

RAP’I 4: MAKIY SAYAY, RAKHUY TUPUNAPAQ
¿Imaynatataq yachanki haykataq’ipiyta atiwaq chayta?
Hatun siq’ipi qawaspa rikunchisq’ipiq runakunata. Sapankan manaraqq’ipichkaspa tantiyanku haykaq’ipinankuta marq’aywan. ¿Ichhu marq’ay kikintachu llasan llant’a marq’aywan?
¿ Imaraykutaq llant’a marq’ay astawan llasan?
Umallanchikpi ninchik, sichhus chay maypi sayasqan pacha kikillan chayqa llasayninqa lluqsin hayka ima ñiti, ñiti churakusqanmanta, chaymanta,
Pichhus astawan kaykunamanta yachayta munan chayqa kay yachay kuchuman yaykuspa ñawinchanman: http://es.wikipedia.org/wiki/Densidad
 Jaime Aráoz Chacón, Martin Castillo Collado, Susan E. Kalt 16

 Jaime Aráoz Chacón, Martin Castillo Collado, Susan E. Kalt 17

RAP’I 5: ARRUWA, PUQTU LLASA TUPUNAPAQ
¿Makipa sayayninmanhinachu hayka puqtu arruwaman huntan chay yachakun?
Chayta yachanapaq kunan huk llank’ayta rurasun.
Ñawapaqtaqa wawakunaraq ninan hinachu, mana hinachu chayta, ichaqa ninayku imaraykun chayna chayta.
Ñawpaqman lluqsin 2 yachaq wawakuna uchuymanta hatunkama, sapakama sayaykama cajata aparikuspa.
Sapakama wawaq makinta tupuruna. Uk rapichapitaq churana hayka puqtu sara chay cajaman huntarqun chayta.
Chaymanta tapusun: mayqin makiyuqkunataq astawan puqtuta churaranku chay caja huntachinankupaq.
Astawan yachasun: Kaynata wakin tupuykunapa chaninchasun:
Astawan uchuycha tupuna kaptin, astawan aska kutita kikin tuputa purichina kikinta tupunapaq.
¿Hina kaptinri atikunmanchu wakin tupukuna riqsisqanchikman mirachiy? Qawasun, churasun sapa tuputa sayayninmanhina: kuwarta, wiku, t’aqlla, vara, cintimitru, metro, Martinpa sayaynin, Juliapa takkin, qillqana panqa, kukuchu, chaykuna. ¿Mayqintaq aswan hatun utaq uchuy? Hampara tupunapaq, ¿mayqin tupukunataq astawan achka kuti yaykun? ¿Mayqintaq astawan puchuqta saqin?
Jaime Aráoz Chacón, Martin Castillo Collado, Susan E. Kalt 18

 Jaime Aráoz Chacón, Martin Castillo Collado, Susan E. Kalt 19

RAP’I 6: HAYKA UNAY CHAKRA QAYPAKUN CHAYTA TUPUSUN
Maruja uk tupu chakrayuq, chaypim papata tarpunqa. Chaypa qayllanpitaq Siwarpa chakran kallantaq ichaqa kuchkan tupulla, payqa siwarata takanqa. Chakramasin Alihupis uk chiqta chakrachayuqsi, paypis siwarallatataq takanqa. Manaraq tarpuyta qallarichkaspankus rimanakunku, hayka unaymi unuta sapa chakraman apasun nispa.
Mayqin runataq astawan unay qarpanan, imarayku. Tupu chakraruqchu, kuchka tupu chakrayuqchu, ichari chiqta sayay chakrayuqchu. Sichhus maruha uk pacha hapin unuta chayri, haykatataq hapinan Siwarri, Alihuri.
Astawan yachanapaq: Pacha tupuna
Chaypaqqa maskana uk imatapas ichaqa kaspita chaypi llantupa purisqanta kinsa p’unchaw ima qawana. Ichaqa yachana imaynata yapakun uk pachapi, kuchka pachapi, kuwarta pachapi, chaypi qawana mayna kutipun puriynin, wiñaynin, utaq chutakuynin chaykunata. Chaykunata qillqaspa qillqana panqapi churana, chaymanta chay llank’aymanta riqsichina.
Jaime Aráoz Chacón, Martin Castillo Collado, Susan E. Kalt 20

 Jaime Aráoz Chacón, Martin Castillo Collado, Susan E. Kalt 21

RAP’I 7: MIKHUYKUNATA TUPUSUN SAPA WACHUPI
Chay hatun siqi rap’ita qawaspa riqsipasun chakrapi ima mikhuykunas wiñachkan chayta. Sichhus sapa laya mikhuykunata rikuchisun uk rimay siqiwan chayqa yaykuyta atisunmanmi Algebra nisqa yachaykunaman, chaypitaq rurasunman yapayta, qichhuyta, achkayachiyta, rakiyta.
Qawanapaq:
Qawasun siwillapa wiñasqan allpata, chaypi atisunmanmi sapa wachupi hayka siwillas kasqanta, chaytataq riqsisun (A) nisqa siqiwan, chaymanta yupana llapan wachukunata, chaytataq riqsisun (B) nisqa siqiwan, chaykunatataq askayachisun iskaynin chanischasqapa qusqanwan. Kayhinata (AxB=C). chay (C) nisqa siqin llapan lluqsisqanta riqsichin. Atikullanmantaqmi ñawpaqta wachukuna yupay (B), qipamantaq hayka siwillakuna sapa wachupi kasqanta (A). Chayna kaptinpas ima lluqsisqanqa kikillanmi kanqa (C).
Yachachiq astawanmi matipanan kaynata tapukacharispa: imaynataña ruraspapas qallariymanta qallarispas, qipamanta ñawpaqman qallarispapas hayka kasqanqa lluqsinqa ima kasqallan. Chaynapim wawakuna sapankumantaq allimantataq “principios algebraícos nisqata riqsinqaku. Chay imaynata ruraspapas kikillanman chayaymi sutin “el principio de conmutatividad.”
Yachanapaq:
Maruja tarpun 10 wachuta, sapa wachuman churan 5 papata. Hayka papatataq tarpun. Sichhus 7 wachutawan churanqa chayri, hayka papatataq astawan yapanqa. Llapanpiri haykatataq tarpurqa.
Yachachiqqa atinmanmi ukkunaniraq ruraykunata astawan askayachiyta, yapayta yachananku rayku.
Atikunmanmi qichhuykuna yachanapaqpas.
Marujapa taytan qayna watu chakranta tarpusqa 70 wachuwan, sapa wachutaq 8 papayuqtakama. Hayka papatataq uqarin. Sichhus Maruja kunan wata 10 wachuta qichhuspa tarpun chayri hayka papatataq uqarinqa.
Chayta urqunapaqqa ñawpaqta 10 qichhusun 70, chaymantataq askayachisun 8wan, kaynata: (70-10)x8=C. Sichhus ukhinata rurasun chayqa manam kikinchu lluqsinqa. Chaymi ni sichhus ukhinata ruranki chayqa manapuni kikinchu kanqa.
Jaime Aráoz Chacón, Martin Castillo Collado, Susan E. Kalt 22

 Jaime Aráoz Chacón, Martin Castillo Collado, Susan E. Kalt 23

RAP’I 8: CHAKRAPI DAÑU TUPUY
Munaynin:
Achka pachkanayuq sasachakuyta chuyanchasun, chaymantataq tikrasun chay puriyninkunata ecuaciones numéricas nisqapi.
Uk kutinsi, Ignacioqa 5 wachupi uk arrobawan, yaqa pachak aypaq papawan tarpusqan chakrata qawaq rin. Chaypim Añas 3 wachuta mikhurapusqa, mana chayllachu, astawanpis papa kurukunapis qipaq papakunamanta kuchkanta mikhurapullasqataq. Chaymi Igacio llakisqallaña hayka allin papallaña qipanqa chayta yachayta munan.
¿Cómo se calcula cuántas papas le quedan a Ignacio? ¿Kunan kay sasachakuyta rurasun?
Kaynata rurasun:
Chay rurayta tukuruspa willakunaykichis imaynatan chayarqankichik chay sasachukuy chuyanchayman chayta.
1) ¿ Hayka papan sapa wachupi kasqa?
2) ¿ Haykatan añas mikhurapusqa?
3) ¿Hayka papataq qiparqa chay añapa mikhusqanmanta?
4) ¿Haykatan papa kuru mikhurapusqa?
5) ¿Hayka papataq qiparqa chay papa kurupa mikhusqanmanta?
6) ¿Hayka papataq qiparqun chay añaspa, papa kurupa mikhusqan qipaman?
Ecuaciones nisqaman hastasun
1) Pachak pichqapi rakisqa qun iskaychunka papakuna wachupi
2) Iskaychuka kinsakutikama achkayachisqa qun suqtachunka papa atuqpa
mikhusqan
3) Pachakmanta suqtachunka qichhusqaqa tawachunka papa qipan atuqpa
mikhusqanmanta
4) Tawa chunka iskaypi rakisqa qipan iskay chunka papa kurukunapa
mikhusqan
5) Tawa chunkamanta iskaychunka qichhusqaqa iskaychunka papallaña
qipan kurupa mikhusqanmantaqa
¿Hayka taqa papataq qipan chay papa tarpusqamanta?
Jaime Aráoz Chacón, Martin Castillo Collado, Susan E. Kalt 24

 Jaime Aráoz Chacón, Martin Castillo Collado, Susan E. Kalt 25

RAP’I 9: HAYKATAQ KAY CAJAMAN YAYKUN
Munasqa:
 Kaqmanta rakunta, llasayninta, mati kayninta astawan yachapay
 Yachanan muestra urquyta, chayta achkayachispa, achkayachispa yaqa chiqa
kasqanman chayanapaq.
Huk tukuy llank’ay
Imakunan kanan:
Iskay kikin sayay cajakuna
Achka rumpukuna
puspuru cajachakuna hatun caja huntachinapaq
Tapuykuna:
¿Hayka rumpukunataq cajaman huntan?
¿Hayka fuspuruchakunataq chay cajaman yaykun?
¿ Imaraykun astawan achka fuspuruchakuna yaykun?
¿Mayqintan astawan achka wayarayuq, rumpukunachu icha puspurukunachu? ¿Mayqintaq astawan llasan?
Iskay tukuy llank’ana Imakunam kanan: Chusaq butillakuna iskusqa sarakuna
qispi qiru, uchuy wisllacha
Tapukuykuna:
¿Hayka iskuska sarachakunataq butillaman haykun?
¿ Imaynatata chaninchasun? hukkuna qispi qiruwan huntanqa, wakinkuna wisllawan, wakintaq mana imayuq
¿Mayqinkunataq astawan utqayta atiparunku hayka kasqanta?
¿Mayqinkunataq astawan chaninta rurarqanku?
Tukuyunapaq:
Kaypiqa, imaynatan ima kasqanman chayay chaytan yachasun, chaywanmi yachakun maychus sayaynin chay uqarisqanchispa, chaymantapas yachallasuntaq manataqmi kikinchu kasqanta, aswanmi kutin kasqanta.
Chaymantapas, sichus yuyaywan chay muestrata hapisun hinaspa achkayachisun chay ima lluqsisqanwan chayqa kikinmi kanqa, astawanraq utqay rurakunqa.
Jaime Aráoz Chacón, Martin Castillo Collado, Susan E. Kalt 26

 Jaime Aráoz Chacón, Martin Castillo Collado, Susan E. Kalt 27

RAP’I 10: QULLQIWAN UTAQ CHALASPA RANTISUN
1) ¿Iman chalaypi allin?
2) ¿Imaynatan chalayta chaninchanchis?
3) ¿Chalaymanta ima willakuytapas yachankichu? 4) ¿Iman qullqiwan rantiy allin?
Llank’arisun.
Esmeralda papata qatun qatuna wasipi. Eugenio papa rantiyta munan.
Munaynin:
Yapaspa, qichhuspa rurasun. Arruwa papaq chanin.....A Eugeniopa qullqi kusqan....B Esmeraldapa qullqi kutichisqan.....C
Yachachiq iskay kaq chaninta huntachin sapa sinrupi, saqintaq ukta yachaq wawakuna chaninchaspa huntachinanpaq.
Chaninchasun:
Aruwaq chanin Qullqipa chanin Puchuq S/ 20 S/50 S/ 30
Yachachiq kay sasachakuyta ecuación nisqawan churay nispa mañakun.
                     Jaime Aráoz Chacón, Martin Castillo Collado, Susan E. Kalt 28
