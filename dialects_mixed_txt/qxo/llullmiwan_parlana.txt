
Doris: Imapita parlayta munanki?

Llullmi: Nuqa parlayta munaa casarakunqata.

D: Imayta tsay karqan? Imaynawmi karqan?

Ll: Tsaytam nimushaa, qallashunna. Imaynawta qallashun? 

D: Tapushayki, imayta kasarakurqanki? 

Ll: Nuqa kasarakurqaa civitalqa 24 de setiembrechaw, ima wata karqan? Tsayta yarpaanatsu. Imanawraq tsay kanqa. Tsaynawlla.
Nuqaqa kasarakurqaa civilta, Setiembre 24chaw, kasarakurqaa civilta, tsaypitaraqmi, casarakurqaa iglesiachaw. Diciembrechaw casarakurqaa catolikuta, tsay primero civil tsaypitaraqmi kasarakurqaa religiosamente, iglesiapa niyaqchaa, iglesiapa casarakuq niyaq. 

D: Tsay unay qam kasarakuptiyki imanawmi karqan, mikiy karqanku, tushuy karqanku? Fiestawanku kasarakurqanki, manaku? Llapanta willamanki.

Ll: Iglesiapa kasarakuptii turii shamurqan Limapita, ñañaapis. Tsaychawmi ushakurqan Dorisnii, Juannii, tsaychawmi ushakuyarqan ishkan. Tsaychaw karqan fiesta, tsakaypa karqan fiesta. Tsaychaw ultimo wamrapa aqtsanta rututsiyarqaa, tsaychaw qillayta quyamarqan, tsaychaw tushuyarqaapis.

D: Tsay civilchaw kasarakuptiykiqa fiesta karqanku? Manaku karqan?

Ll: Manam, wayiillachawmi kasarakuyarqaa civiltaqa, tsayllamanmi alcalde aywarqan, tsayllachawmi testigo karqan, wayillaman aywarqan, invitayarqaa mikiyta, cuñadaa pishtarqan, ruwarqan pavota. Cenatsiyarqaa tsay alcaldeta, secretariota, ishkay testigota kayarqan. Tsaynawllam karqan, tushuyarqaatsu imanatapis rurayarqaatsu. 
Civilta kasarakuskiptii yurirqan mayor wamraa, tsaypita tsaypita wamrakuna kashqa qati qatinalla,  isqun wambraa kashqa. Ollqu, tsaypita warmi, tsaykunaqa wiñayashqan, tsaykuna wiñaykaayamun, wiñaykaayamun, wiñaykaptin, wiñaykaptin wayiikunata arutsiyarqaa, altusta, altus nintsi tsay sequndo pisopa,  patsawayita, patsawayi nintsi salapa. Tsaypita, hatunkaayaptin hatunkaayaptin wamrakuna aywarqan escuelaman, tsay escuelata ushaskirqa kay Limapa apayamurqaa estudiayananpaq, secundariata estudiayananpaq. Tsaychaw (Llamellin) estudiarqan. Waqinkuna, ishkay,  kimsallam shamushqan Llamellinpita ichishaqlla kaykaayaptin. Tsay alliku manaku?
Ishkay, kimsa wamraa shamushqan ichishaqllaraq, tsaykunaqa yaykuyashqan escuelaman kay Limachaw,  cerrochaw estudiarqan. Tsay primarianta ushaskirqa secudariamanña aywayarqan. Secundiarata llapan usharqa tsaypitaña preparakuyarqan universidadpaña. Mayor wamraa, tsaypita qipanta kaq.
Huk warmi wamrallaa kasarakurqan, payqa aywakurqan Estados Unidospa,  tsaychaw kasarakurqan.  Wakinqa, ollqu wamrakuna kaychaw kasarakuyarqan.  Kananqa qipa wamraa kasarakushqa, kanan Febreruchaw, Abrilchaw. Febreruchaw kashqa civil,  abrilchaw igleasiapa kashqa.
Kananqa manam kasaraqpaq kanñatsu, kayllachawmi kaykaayan, wayiikunachaw. 

D; Imaynawmi mamayki kasarakuptin karqan?

Ll: Tsaykaqqa nuqa manaraq karqatsu, mamallachaa kuwintakuq.

D: Imatataq pay kuwintashurqayki?

Ll: Unayqa, mana tinkukayaqtsu kikinpuratsu. Ashiyaq, tsay ashiskirqa awninanpaq matifiambrita qipinawan qipirkurqa apayaq pichuntinta, hakata pichuntinta, tsayta apapuskiptinqa awniyaq.

Tsayshi papaniipa papaninwan mamanwan Qutupa aywayashqa. Paykuna fiambrita apayash mamata ashiq. Chaskiskirqa awnishqa mamaapa papaninqa ari. Tsaypita mamaapa maman papanin awniskirqa tsay dia, tsay dia kasarakuyanqa nir. Tsawraqa awniskiptinqa hakataqa fiambrita hipiskirqa, “tsay diachir kasarayanqa” tsaynaw niyashqa. Mamaqa tsayta mana musyanatsu, papanin awninqanta.Tsawraqa awilaa mamataqa llullapayaashqa nir “aswakushun, masarakushun, turuta yachatsiyaananpa.” Tsayqa mamaa, wiyakuq wamra kaq,  aswa rurayta awnishqa.
Aswa allinna kaptinqa,  tsay diashir aywayashqa iglesiaman madrinata ashirkir. tsawraqa mamaa musyaskir payshi kasaranqa, manashir munanatsu kasarakiyta, “manam” ninaa. Tsayshir tsay madrinan nirqan “mana kasakurqa wachapakunkim, runakunapa wawanta wachaptikiqa mana kasuyashunkitsu, atska wamrawan tikrakuskinki” “Kay runawan kasaraykurqa allinmi kanki, allinmi kawanki” nishqa.
Tsawraqa mamaa awnishqa iglesiaman aywayta. 
Llapan Qutupita shayamushqa mamaata kasaraq. Kasaraskirqa kutiyashqa Qutuman, tsaychawshirqa tushuyashqa, upuyashqa.
Tsaypita Llamellinpana shayamushqan, tsaychaw papaniipa cuartun kashqa, tsaychaw awilupa wayinqa kashqa. Tsaychaw papanii murukur ima karqan.
Tsay papanii kasaranqanyaq tia T papaniipa hataranta, trigunta chaqnaskamush. Papanii mamaawan waraynin wayinman chaskayananpaqqa manashir trigota, harata tariyashqatsu. Tsayqa papanii ahashqa hana wayiman aywaskir, tsaychaw ahana tiaata: “Imanirta qamqa apashqayki, imatataq kananqa mikuyaashaq” nir
Tsaypita papanii mamaawan qallayashqana murukiyta. Tsaychawshi mayor turii, ñañaa, wamrankuna yurishqa. 
Papaniiqa allin runa karqan, ahashqa kaptinqa punchunllawanmi maqakuq. Manam piwanpis playtukuqtsu. Compadrin frentellatsu taq, tsayman aywaq parlanakuyananpaq.
Tsaypitana papanii rantishqa hatun solarta, rantiskirqa kikin wayinta sharitsishqa, sharitsiykaaptin awiluu, mamaapa papanin, wanuskina. Tsawraqa padrinawta mayordomonaw haqipuskina arutsinanpaq.
Awiluuta pampaskir kutiskamurqa arurqan wayita ushanqanyaq, tsaypitaqa encorrayalashqa wayitaqa, tsaypitana tsaychaw kayarqan. Urapita,  shayamurqana, hanallamantaq. Tsaynawchaa karqan tsayqa.
Mushuq wayiman, tsaychawna allitsiyar kaayashqa, urachaw cocina karqan, tsaychaw hakata watayaq kaa, tsaychawmi marayniikuna kaq, tsayman aywayaq kaa aqakuq, tsaychaw punuyaq kaa, ñañaawan. Hakata rikariykar. 

D: Mana tsaychaw punuyaptikiqa runa hakata suwanman karqan?

Ll: Ah, runa suwanman hakata.

D: Tsay rayku qamkuna tsaychaw punuyaq kanki?

Ll: Punuyaq kaa tsaychaw rikar.

Ll: Tsay hikpataraq tsay marayta apayamurqan hana wayiman. Tsaynawmi kashqa.

D: Pipataq tsay solarta rantirqan?

Ll: Papanii rantishqa, tsay rantiskirqa sharitsish wayita, cocinata, llapanta corralar, llapan punkuta churatsir.
Yantata papanii faltatsiqtsu, ishkay kimsa ashnuwan, yantata apamuq masarayamunapaq, tsaypita yanta qikuyanapaq muntipa aywaq apamuq. 
Tsaynaw kayarqa.

D: Ima montemantaq aywan yantakuq?

Ll: Yarqan muntiman, tsay muntipa washawaqtanchaw allin yanta kaq. Tsaypita tiyuupa chacranman aywaq triguta apakurkur, harata apakurkur. Papanii qinchakuna walluskirqa apamuq yantataqa kimsa ashnuwan. Papanii faltatsiqtsu yantata. 
Yanta ushakaskiptinqa tsay kullukukunata, yapaykamuq yapaykamuq tsay kullukunata, tsaykuna kaq sawanchaw, yanta hamaraq.
Wakin runaqa tsayta ruraqtsu, tsawra ñakayaq yantata, marzu killachawnuqa runakuna ñakayaq pasaypa tamyaptin. Tamyakaaptin aywar llullu qaarata barritaskir apamuq tsaywan kusinar kaq shumaq kaq.

D: Tsay papaniikiqa imatataq ruraq, maychawta aruq? Kikinpa chacrallachawku aruq, huk runapa chacrapichawpis aruq?
Ll: Kikin chakranchaw aruq, awilata, mamaapa mamanta,  yanapaq. Murutsikuyaptin, siqatsikuyaptin, yanapaq papanii. Aywaq imayka mayurdomonaw, tsawraqa runa aruqkunapis obedeciq papaniita.
Irata, uriata usharkirqa shakamuq, kutikamuq. 

Ll: Awilapa hukaq mashallin manam aywaqtsu yanapaq.
Qarpachawpis qarpayaq kaa harata, tsaypita cosechachaw aywaq hara kallchaq, tsaypita muntunamuq. Tsaypita muntunamur warmikuna tipiyaq.

D: Imam kallchay?

Ll: Hara tsakita rutuntsi, tsayta kallchay nintsi. Harata kallchantsi, tsaypita tsukllatanaw atskata muntunantsi, Tsaypita wakinkuna tipiyaq. Papaniipa tiempun kaptin paypis tipimuq aywaq. Papaniiqa mamaapa mamanta yanaparqan, awilita wanukunqayaq.
Awilaqa haratapas, trigutapas papanita qaraq, payqa chaskiq imatapis qaraptinqa.

D: Qam yarpankiku ima laya harata muruyaq kanki? Imapaqmi tsay hara allin kaq?

Ll: Imatashi kayqa, wiyankiku? Tsay hara tsakiskiptinqa warkuna kaq, tsapitaqa kiptukaqtaqa iskuna kaq shurapaq. Ishkuskirqa pampaq papanii shurapa.
yuraq napa llushtupa.
Shurata hipiskirqa punuskatsirqa waray waraynintin waraypa tsaka tsakallana tsay pasanawra tsay shuraqa yarquq.

D: Hatata, triquta, sibadata, awasta, kinuwata, tarwita, maychawta tsaykunata muruyaq kanki?

Ll: Cebadataqa sinkunatachaw, Llamellinpita washawaqtachu chacrachaw. Tarwitaqa muruyaq kaa hallqachaw.  Kinuwata, tsayta cosechantsi, mantada churaykullay.

Jueveschaw qayamanki, parlaykamuu claruchaa, qamchaa nuqata wiyamankichu.
Tsawraqa, jueveschaw qayamay, jueveschaw allin parlashun. Jueveschawqa kay telefono arreglakanqa, mana tsayqa hitaskisha ahanaypita.
Hunischaw funcionanchaw kay televisor, kayta hitaskishun nishqa, tsay televisor mushuqllara. Huk watallacha, nikarchaa mana funcionatsu.
Haytachawraq rantiyarqan, kutitsiyanman.
Haykachawra rantiyarqan, Paychaa rantimushqa, televisorta, mankata.

D: Limachaw kaykaptii, tsay makwa mankaykipa rinrinkunta churatsirqa.

Ll: Awmi, allimi, tsaywan kananqa kusinaykaya. Tsay (nombre)qa pinqakushqa kaykarqan. 

D: Imapaqtaq hipirqanki calliman makwa mankakunata. “Imanirmi yana mankata rikatsishanki” nir?

Ll: Tsay yana mankachaw asadota rurayanapaq.

D: “Punkullaman tsay runata yaykutsinkiman karqan, imapata calliman llapan yana, makwa mankakunata aparqayki,” nimarqan.

Ll: Aa, kananqa qallwash mankapa rinrin kuyiykaan, wakinkaq allichá.
Uqata, papa asaduta tsaychaw rurayaa,

D: Tsay runa plasticoniraq rinrillata churarqan. Tsaychir kayaykan, tsulliykaan.

Ll: Jueveschaw qayamay, kanan parlaykaa itsanka qam mana wiyamankitsu. Jueveschaw kutinkina Bloomingtonman.

D: Awmi. ¡Gracias!

Ll: Imallapitaraq graciasqa.

(Otra fecha)

D: Maychawta kaykanki?

Ll: Camachawmi hitaraykaa. Almurzakuskirqa, shakamushqana.

D: Imatataq almuzarqanki?

Ll: Ollukuta, kuchi aytsawan.

D: Allita mikunki!

Yapa yaparkurra!

Tsaymi itsanqa alli kawayqa!

Qampaqa desayunawtapas camaykillaman apayanman!

Ll: Manam, sharikuchaa!

D: Manashi, manashi, qamshi ninki “camaallaman apapayamunki”

Ll: Tsayqa “apaayami” niptiy apayamunchaa.

D: Imanawta papanii kaykan?

Ll: Papaniyki pasaypa chuqaywan kaykaan.

Alaaykunqa, allaapacha alaan, kanan pukutaykamun.

Qanyan wataqa manan allaapa alaalatsikurqantsu inviernuchaw. Kananqa pasaypam.

Ll: Maychawnata kaykanki?

D: Blomingtonchawna kaykaa.

Ll: Ah Bloomington hutin, manachu Indianatsu?

D: Indianaqa estadom, kay markapa hutinqa Bloomingtonmi. Ancashnawmi Indiana,  markapa hutinqa Bloomingtonmi, Llamellin markanawmi.

Ll: Ah ya! Bloomington, tsayrachaa wiyaa piru tsaytaqa. Qanyanku chaamurqanki?

D: Awmi, qanyanmi chaamurqa. Tsaypita jardinniiman rikaq aywarqa, atska arverjita wiñaykaan. Tsay alverjitaqa llullutam mikuyaa kaychawqa.

Ll: Qaranpa?

D: Awmi, mishkinra. 

Ll: Ah claro, llulluraqqa mishki mishkinchir.

D: Tsay jardinchaw pallashkirmi mikuu. Manara puqunqanyaq.

Ll: Allichaa tsayqa.

D: Kay alverjitaqa manam tsay alverjita muruq kanki Llamellinchaw, tsaynawchaw. Huk yalam.

Ll: Manam. 

D: Llullullata pallantsi mikhunapaq. Tsay qaranpis llapshallam.

Ll: Ari, llapsham. Frescopa tsaynaw llapsha.

D: Qanyanmi Llamellinchaw awqakuna yarquyashqa.

Ll: Turiy nimarqan, “tsay qanyan wata videollatam pasaykaayan internetchaw, manan kay wata imas kantsu” nincha.

D: Manam, tsay procesionta rurayashqachaa, plazachaw.

Ll:San Pedro y San Pablo, ishkan ah!

D: Manam hukllayllatam rikarqaa. Awqakunata tiyakunata rikarqa. Pisqa tiya karqan.

Ll:Aah unayqa ishkay, kimsa capitanawan.

D: Awmi, huk capitana wambrallaraq,

Ll: Aah wamrallaraqmi ah!

D: Awqa pitsqa karqan, puntata Antonio aywashqa.

Ll: Ah payqa awqa yarqushqa.

Anachir kiyaqa yarqushqa.

D: ‘Ruku’  Antonio, Elistapa wamran.

Ll: Aah nuqa hukaq Antoniochir niichaa. Nuqa Antonio Arizatsura niichaa.

D: Manan payqa arpatapis tukashtsu.

Ll: Nuqakuna manam televisorta prendiyatsu, turiillacha qayaskiptii nimashqa “manam imas kantsu. Qanyan wata videollata pasayamushqa” niran.

D: Ah tsay qanyan watapitaku?

Ll: Aha, “tsayllatam pasayamushqa” ninchaa. “Manan kananqa imas kantsu, uniku misachaa kashqa, manam ima kantsu fiestaqa nimashchaa turii.

D: Internetchaw fotokunata churayasqa, manan maypis nintsu “kay fotokuna qanyan watapim.” 

Ll: Ah mana. “Qanyan wata videollatam hipikayamun” ninchaa.

D: Manan tsaynaw kaqta nuqa yacharqatsu.

Ll: Nirchaa nirqan.

D: Payqa qawaykanchir imatapis.

Ll: Ah claro rikaykaan, al dia kaykan imaykawanpis.

D: Mana imay rurayninpis kanmaratsu, tsayllatam rikaykaan.

Ll: Ah tsayllata. Kanan allinshi kaykaan, gripe allaapashi qushqa. Warmranta, payta. Tsaymi asikayarqaa “kay ishkanta mas fuerte qusha” nir, “quyakushayki” niykaarqa.

D: Ishkankunallaku pasaaypa gripewan kayashqa? 

Ll: Warminta yanqallashi qushqa. Wamrantawan turiitashi pasaaypa tsarishqa, warmintaqa yanqalla.

D: Nuqantsik parlarqantsik, tsay imaynawmi kasarikurqanki, imaynawmi papaaniki kasarakurqan.

Ll: Tsayta parlarqantsinachaa piru. 

D: Awmi, kananqa tapiyta munaa,  imaynawmi qankuna, qam, mamayki llullu yuriskiptin, imatataq rurayaq kanki, pitaq shaamuq yanapanaykipaq?

Ll: Pallakuq kaq, madrinaa Illiq kaq. Nuqapa Agusto killachaw. Yuripti madrinaa irachaw kanaa, nachu. Tsayqa papaniiqa yuriskiptiqa mamaa nuqata tsariskamar papanii tsapashkamar aywashqa. Tsawraqa apamush madrinata pallakamanapaq, urmapamananpaq. Tsaynawchaa kashqa. 

D: Tsayqa qamqa irachawku yurirqanki?

Ll: Mana mana madrinaami irachaw kashqa, papanii madrinata pushamuq aywashqa, pushashkamuskirqa, inchaskamarqa kutirqanchi iramanchi.

D: Yuriptiyki madrinayki irachaw irakuq karqan?

Ll: Aha, madrinaa cosechachaw, irachaw kaykaayan.

D: Pallaqkunata, ashiyaqku? Imaynawmi tsay karqan?

Ll: Ah, ashiyan, ashintsichaa tsaytaqa piru.
 
D: Ima laya warmikunata ashiyaq?

Ll: Wakin warmi, pulsera, partera warmi kayaq ah. Comadrii Pancha mana liyiyta, qillqayta yacharqantsu. Pulsullata yataykullar kaynaw niq “mamay uranachaa, fuerzakiy, fuerzakiy.”

D: Qam yuraskiptiqa pitaq pallakushurqayki, mamaykillaku pallashurqanki?

Ll: Mamaqa manam pallakuntsu, hukchaa pallakuq kaq. Tsaynawchaa, Pancha, paytaqa manana riqishqaykitaku. Paychaa pallaykamarqan.

D: Imam pallaq ruran?

Ll: Paykunaqa llulluta pallaskir arman, inchan. Pupunta rutun.

D: Imawanta pupunta rutun?

Ll: Pupututa wataskirqa, tijirawan rutun, tsaynawchaa tsayqa.

Ll: Armanraq llullu yurishta yanqa quñuq yakuwan, tsayqa shipyay ropanta hatiskatsirqa wachukuwan inchaskirqa, wachukiyta ushashkiptinqa,  mallaqarna llullu waqan, chuchuta munarna. Chuchuskin llullu punukun. Tsaynawchaa.

D: Pallaqkunaqa imay urata shaayamun, llullu yuriskiptinku  manaraq llullu ruriskiptinku?

Ll: Manaraq llullu yuriptin, mama Imicha huk llulluu yuriskiptinqa, papaniiki tsakaypa pushamurqan, chatsimurqan. Paypis wakinnaw armaskirqa inchaskirqan tsaynawmi kan. Jurtu hukpa karqan. Primeropita piraa karqan, mayanatsu tsaytaqa.

D:  Tsay pallaqta pagayaqkiku?

Ll: Awmi, pagana kaq ah, tsay yawar aywash llullipata taqshan madrinaqa.

D: Imaynaw pagayaq kanki, qillaywanku mikiywanku?

Ll: Mikiywanpis, qillawanpis pagayaq kaa, paykuna ñakaqchaa, allapa kapuqtaku.
Tsay comadre Dalmiram pallakushqa (nombre)ta, (nombre)ta. Qamtaqa Wallu Cruz, Maqma warmi niyarqan. 

D: Warmillaku pallakuq kaq?

Ll: Ullqupis pallakuqmi.

D: Ullqupis pallanku?

Ll: Pallanchaa ullqupis, pay pallakurqan. Payqa manam taqsharqantsu, hukna taqsharqan. Ullquqa warminawchaa arman llulluta. Tsaypa preparakuntsi inchanapa pañalta preparakuntsi, wachukuta awatsintsi.

D: Llapan llullikiipaqku wachukuta awatsiq kanki?
Ll: Wakinpa, makwana kaptinqa awatsiq kaa wachukuta, makwa kaptinqa huk wachukuta awatsinki, mushuqnawan wachukuq kaa.

D: Imanirtaq llulluta wachukuq kanki?

Ll: Tsaynawcha ruraq kantsi, wawata armaskirqa, wachukuskirqa, chuchuskirqa llullu punukun.

D: Mana wachukuqtinqa?

Ll: Wakin qila kaq ah, mana tsay awatsiqtsu. Tsay (mayor) wawapa rosado franelata papaniiki rantirqan.

D: Pitaq yanapashurqanki wachakuptiki.

Ll:Nuqaqa kikilla, kikilla wachaq kaa, qamchawqa papaniiki yanapamarqan. Manan runa rikamananta munaqtsu kaa. Kikilla.

D: Imanawmi qan wachakuq kanki? Hamaykurku hitaraykurku?

Ll: Hamaykur, qaratsata churaykur, tsay qaratsa hananchaw wawa yurinanpaq. Yawarqa atska, atska aywan. Ullquta qishyakuskirqa huk killa yawarnitsi aywan. Warmichawmi itsanqa ichilla aywan.

D: Qanqa rikarqankiku mana yachakuqkiptikiraq imaynawmi huk warmikuna wachakuyaq, qamku tapurqanki?

Ll: Manan imapis rikashqatsu, huk kuti aywarqa (nombre del lugar), imata aparkurchir, prima wachakiykaaptin, tsay nanaywan kaykaptin kutikamurqaa, hampita imatachir aparqaa. Manam pitapis wachaqta rikashqatsu.

D: Imaynami qamqa yachakurqanki imanaw wachakuq?

Ll: Pulsota yatapamantsi ari, parterakuna yatapamantsi, tsay (name) doctorta apamurqan papaniiki. Tsawraqa pulsuta yataskirqa niman “las nueve kanqa, ullqumi kanqa” nimarqan. Payqa aywakurqan pulsuta yataskamar tsay Doctor.

Ll: Huk llullupaqa qishyakuskiptiqa, doctor apamurqan papaniiki postapita, inyeccionta churaskamarqan, yawar aywarqannatsu, tsay waray waraynintinta hakaskirqaa pasaaypa. Tsay yawar aywamunanpa quyamarqan hampitaraq. Tsaywanraq yawar aywarqan.
Kananqa Limachaw inyeccionta churaskiyan, wamra yuriskiptinqa inyectionta churaskiyan, tsaywan yawar aywannatsu.

D: Mamaykiwanqa parlarqankiku imanawmi wachakuntsi?  Imanawmi tsayta yachana  kaq?

Ll: Ari, nimaq, tsaynawmi wachakuntsi.

D: Wachaskirqa, ayka hunaqta camachaw kakuq kanki? 

Ll: Huk semana, tsaypitaraq sharikuntsi. Huk semanallam hitarantsi. Wakinqa huk killashi hitarayan. Nuqaqa huk semapita sharikuq kaa.
Armatsiq kaa wamrata, inchar, chuchur. Tsay punuskir, punukuq wamraqa. Tsaypitaqa rikchamun, rikchamur ishpash kaptinqa trukaskatsintsi, tsaypita wamraqa punukun hunaqpaqa, paqaspapis wamraqa punukun. Mallaqallar waqan. Tsaynawchaa.

D: Imanawmi qam yachanki llulluqa manana wachukiyta  munannatsu. Imayyaqta llulluta wachukuntsi?

Ll: Wachukuntsi hatunqanyaqchaa piru, pusaq killana kaptin sharinnachaa, tsaypita chumpayllata, camisanllata, pañalwan wankuskir, nikar, nikarllachaa, shakshaskin. Warmita llullipanta hatitsintsi. 
Nuqa hiraq kaa ishkayta, kimsata,  bayetata rachii rachiiskir, percharkir, shumaq hiraq kaa.
Wamrata llullipantsi kaq hatunqanyaq. 

D: Ayka wata wawa kaptinna manana chuchunki?

Ll: Iskay wata llapan wawakuna chuchuyaq. Unayqa, imatapis llullukuta mikutsiyaq kaa, itsaqa ichik, ichikllata.

D: Manaku lichita rantiyaq kanki tiendapita?

Ll: Manam, nuqapa atska atska lichi kaq, mayor wamrata qishyakuptiqa lichiqa atska atska karqan, patsamanpis hutuq, tsaypita (nombre)ta apapamarqan willkanta, tsay wawa chuchikuqqa, punuskirqa wayinman chaskiskirqa yapay waqaskiq wamra. Huk warmipa willkantapios chuchurqa.
Tsay runakuna apayamuq wawankunata
Warmikunapa lichin kantsu,  tsaywraqa apayamuq. Ishkay kimsa kuti wawata apayamuq quyay quyay. Lichita qapiykaapis.

D: Imatataq wamra ruraq shakshaskiptin?

Ll: Kikillanchaa hatunyarqa pukllakun.

D: Latayanraqku purinanpaq?

Ll: Manan lataqtsu wamraakuna.

D: Manaku?

Ll: Hamaskir, hamaraqtsiq kaa, latayaqtsu, nikar nikar shariyan, puriyta munarqa shariyaqlla, tsyapita yachatsiq kaa, tsariykur, tsariykur, tsariykur, nikayaptilla yachakuq puriyta. Wakin wamra latan, wakin manan latantsu. Manam llapan latakuyantsu.
Mana, tsay latarqa ensuciakun, trukatsiykankilla.

D: Imayta parlayta yachakuyaq

Ll: Iskay wata, kinsa wata, huk wamraa chusku watayaq parlayta puedirqantsu, tsay (nombre)  niq “mamay wamrantsi upatsura kaykunqa” niq
Paychaa yanapamarqan wachaskipti, paychaa taqshaq, kusinaq, imata ras ras ruraq, waraylla yakuta apamur, unay apamuna kaq, Ankasquchapitaraq yakuta, tsayman yakuman aywar ras, kusinaq. Tsaypita hara mutita churkuq kaq, trigo qarampa mituta upikuptiyqa lichii qutumuq. Imayka mamaanaw yaykaykamuq, “kayta mikiykay mamay” kaynaw niq

Ll: Rantinpaq sapatuta rantiyaq kaq.
Mamaanaw, mama kawaptin tsaynaw “atiendimaq”

D: Tsay ‘tiempu” manaraq wamrayuq kaq?

Ll: Wamran kashna, hukllaylla wamran karqan.
