Qallarina
Anqash Qichwa shimiqa Pirusuyupa chawpin hirka llaqtakunawmi rimakan. Kay shimi llapan suyukunapa shiminkunanawpis allaapa atska niykur shumaq ninakuyyuqmi rimakan. T say raykurmi, kay qillqaychaw Qichwa mishki shimichaw hutikunata, kuyay hutikunata niykur ashay hutikunata imanawpis rimakanqanta willakamuu. Llapankaq hutikunapita, kuyay hutikunam Anqash tuna llaqtakunachawwan hatun kastillanu rimakuq llaqtakunachawpis allaapa rimakan.
Unumastika nishqan yachaymi llapan imayka hutikunata ñawipan, qawapan, rikan, riqin, yuyan niykur willakun. Nunakunapa rimayninkunachaw iskay laaya hutikunam kayan: patsa
∗ Kay qillqay yurishqa San Marcos Hatun Y achay W ayipa panqanchaw Lengua y Sociedad 8 (1), CIL A, UNMSM, Lima 2006.
 1

hutikuna niykur nuna hutikuna. Llapan patsa hutinunata (llaqtakunapa, hirkakunapa, rahukunapa, quchakunapa, chakrakunapa, naanikunapa, mayukunapa, maykunapa hutinkunapis) tupunimya nishqan yachaymi ñawipan. Nunakunapa hutinkunatanam (kikin hutikuna, apillidukuna, kuyay hutikuna niykur ashay hutikuna) antrupunimya nishqan yachay ñawipan (cf. Solís 1997). Kay antroponimya yachaypita patsaymi allimpa ñawipaarishun Anqash nunakunapa hutinkunata niykur imanawpis hutitsinakuyanqanta.
Alli kay qillqay kayikaananpaq kima kuchumanmi llapan willakuykunata rakirquu. Nawpata Qichwa hutikunawanmi qallakan. T saychawmi imanawpis Qichwa hutikuna rimakanqanta, ichikllapayan ushakanqanta niykur imanaw hutikunaman tinkranqanta willakamuu. Qipanmannam, imanawpis Qichwa kuyay hutikuna yurinqanta, pikunata hutitsikanqanta, pikuna niykur maychaw rimakanqanta ñawimuu. Ushaninchawnam Anqash nunakuna wamrapita patsay awkiskaqkama ashay hutikunata rimayanqanta qillqamuu.
1. Qichwa hutikuna
Qichwa llaqtakunachawqa maychawnawpis llapan imaykapis hutiyuqmi kayan. Kay Qichwa hutinkunaqa ichikllaran qawapashqa kayan; tsaykuna kanan patsakama manaran allillaqa rikapashqaraqtsu niykur yuyapashqaraqtsu kayan. Tsay raykurmi kay qillqaychaw rimamuu imanaw Qichwa nunakunapa hutinkuna churakanqanta, maypita tsaykuna yarkunqanta niykur ima ninanta.
Nunakunapa hutinkuna manam tsaynawllatsu churakan niykur rimakan llapan suyukunachaw, shimikunachaw. Nunakunapa hutinkunaqa tukuy laayapam imaypitapis churakashqa. Llapan Qichwa nunakunapa hutinkuna shumaq ninanyuq kayarqan, imaykapapis alli niqllanllam kayarqan. Tsaynaw, kanan musyantsik manaraq ispañulkuna chayaamuptin llapan Piru suyuchaw Qichwa nunakuna huk hutiyuqlla kayanqanta. Rikaarishun kay shumaq Qichwa hutikunata:
(1) Atawallpa Pachakutiq
Rumiñawi Kuntur Qishpi
Piñakuypaqwan
imaykantsiktapis quchimarquntsik hutintsikpita qallaykur (cf. Montoya 1998). Kay qara nunakunapaqqa kikinkunallapa imaykankunapis alli nishqa kayarqan, Qichwa nuna mayintsikunapana imaykankunapis malla alli, llutalluta nishqa kayarqan. T saynaw imaykantsiktapis ichikllapayan quchimarquntskik niykur ushakaatsita munayarqan. Tsaynawmi paykuna niyarqan Qichwa hutikikunaqa supaypa hutinkunam, alli nuna kayta munarqa kristyanu hutitam wanayanki, kastillanu hutikunam alliqa, tsay hutikunatam tsurikikunata churayanki nishpa Qichwa hutintsikkunata qunqatsimarquntsik, pinqakatsimarquntsik. Tsaypita patsaymi Qichwa nunakunapa hutintsik churakuy, rimanakuy huklaayaman tikrashqa: huk hutillapita kimaman u chuskuman tumashqa.
Ispañuliskunam santukunapa hutinta ashiykur wawantsikunapaq, tsurintsikkunapaq hutinkuna churayamurqan niykur wakin nawpa Qichwa hutintsikkunatana apilliduman tumatsiyarqan, wakin kaqtanam mana alli hutim nishpa ushakaatsiyarqan. Tsaypita patsaymi kanankama llapan Qichwa nunakunapa kapumantsik huk u ishkay pila nishqan hutintsikkuna (kastillanu shimichaw) niykur ishkay apilliduntsikkuna (Qichwa, kastillanuman Qichwa huti tumashqa u kastillanu shimichaw, huk taytantsikpita patsay hukninna mamantsikpita patsay), kaynaw:
Kusiwayta Kusiquyllur Mayusisa Pillpi Waylas
llakikuypaqmi ispañilkuna chaayamunqanpita patsay, paykuna
2

(2) Juan Jesús Quispe Cóndor [Qishpi Kuntur]
José Liborio Llallihuamán Rashta [Llalliq Waman Rashta] María Azucena Shocosh Pachas [Shuqush Pachas]
Eva Teodomira Llanqui Vicuña [Llanqi Wikuña]
Macario Lliuya Rurush [Lliwya Rurush]
Kanankamapis wakin qara nunakuna manam Qichwa shimichaw hutikunata chaskita ni qillqayta munayantsu yurikuy panqachaw. Alli kastillanu hutikunata ashiy wawaykipaq u tsuriykipaq niyan yayankunata, mamankunata. Paykuna mana allinllata ras ras manaraq akrayaptinna, kikinkuna yurikuy panqachaw munayanqan kastillanu hutikunata churayan, Qichwa apillidutapis kastinanu riquqman tumarkatsiryan qillqayan. T saynawmi, Huashkaw yachay wayichaw uryaykaptiy (Yungay, 1986-7) shumaq willakuykunata tarirqaa niykur ayllurqaa. Manam kanankama maychawpis Huashkaw markachawnawqa tarirquutsu llapan nunakunapa Qichwallachaw apillidunkunata. Tsayraykurmi tapukur, tapukur musyayta munarqaa imanaw Qichwa apillidukuna mana putsutsiyanqanta, sinuqa miratsiyanqanta. Tsay ashikuychawmi, awkinkunawan chakwankuna alli, alli willapayamarqan imanaw ‘Mancos cura’ wamrankunapa hutinkuna churanqanta:
Unayshi Mankuschaw huk pasaypa akusay kura kanaq. Paypa manash paciencian kanaqtsu, imallapitapis rasllash piñakuriq. Mana kastillanuta kayiyaptinnaaqa ichik Qichwachaw parlapaarikurlla ras rasla qarqukuriq. Taynawshi, awilaakuna aywayaanaq tayta kurapa dispaachunman partidachaw wawankunapa hutin asintatsiq, tsaynash kuraqa raslla piñashqanaw tapukuriq: “Imanirtaq quwaykiqa shamushqatsu? Tsaynash awilallaakunaqa yaskiriyaq quwallaaqa qishyanmi tayta kura nishpa. Tsayta wiyaykurnash mala fe kuraqa librunchaw qillqarinaq apillidupaq ‘QUESHIAQ’ nishqanta. Huk kutikunanash akusay kuraqa raslla tapukuriq ¿Imakunataq wayikipa landunchaw kan? Tsaynash awilullaakunaqa yaskiyaq shuqushllam, warumullam, chillkallam kan tayta kura nishpa. Tsaynash, kuraqa raslla partida linbrunchaw escribiriq apilliidunkuna: ‘SHOCOSH’, ‘HUAROMO’, ‘CHILCA’ nishqankunata. Wakin kutikunanash, kikin taytaakuna aywayaanaq kuraman, tsaynash alli rikapariykur imanaw kanqannawpis huklla apilliduta librunchaw rashkariq: nunakuna ichik wira kayaptin huklla apelliduta churariq: ‘PACHAS’ shimita. Niykurpis, sikush pishi wamraqa shumaq yuraq, gringurikuq kaptinna. Kayqa mishtipa tsurinchi nishpana, huklla apillidun churariq ‘MISHTI’ nishqanta. Tsaynawshi kay apelliidukuna chukarqan. (J. Chiuca 1987, kikiypa rimayniychaw)1
Rikanqantsiknawpis, Mankus markachawqa nunakunapa apillidunkuna churakarqan kurapa munayninqannaw. Payqa manash alliqllaqa Qichwata rimanaqtsu, kastillanu rimakuq kurash kanaq. Tsayshi, Qichwa munaynin hutikunata wamrakunapa apillidunpaq churanaq. Qichwalla rimaq warmikunawan nunakuna mana imatapis rurayta yachayanaqtsu, tsayqa Diusnintsipa munayninchi nishpa allilla chaskikuyaanaq. Kura ninqanqa tsaynawllash imaykapis rurakaq, manash pipis huklayanpaqa niqtsu ni ruraqtsu. Payqa Diuspa hutinchawchi imatapis ruran, tsayshi imayka ruranqanwan ninqan allipa chaskikaanaq llapan Mankus ichik tuna llaqtakunachaw. Tsaynawmi, Huashkawchawqa llapan nunakunapanaw Qichwalachaw apillidukuna kan:
     (3) Huaramo Pachas
Mishti Shocosh Queshiac
(Warumu: hacha qura nanikunachawwan charakunapa kunchunchaw winakuq) (Pachas: hatun pachayuq u wiqsayuq ullqu u warmi nuna)
(Mishti: qara nuna riquq: lluyaq qaqlla, qarwash-puka aqtsa...)
(Shuqush: llanulla hatun hacha, tullun rurinchaw uchkuyuq)
(Qishyaq: mana alli, imay nanayyuqpis)
(Huashcao Qichwa apillidukunata rikay: Julca Félix y Cervantes, 2002)
 1 Kay rimanakuychaw qillqarquu imanawpis tayta Hwan Chiuca willamanqantanawlla. 3

Anqash llaqtakunachawqa atskam Qichwa apillidukuna kayan. Wakin tuna ichikllan karu, hirkakuna rurin, rahu hawan llaqtakunachawnaaqa llapan nunakunapanawmi Qichwallachaw apillidunkuna kayan. Qipa watakunachawnam, yachay wayi (iskwila), radyu, karitira naani chayanqanpita patsaynam kanan qipa nunakuna ichikllapayan huk shimikunachaw (kastillanuwan inklischaw) hutikunata wamrankunapaq churar qallaykuyashqa. Tsayta allaapa rurayan ishkay shimi (Qichwa-kastillanu) rimaqkuna. Kikin Qichwa rimaq nunakunapis tsaynaw rurar qallaykuyashqa kastillanu hutiyuq nunakuna Qichwa hutikunayuqkunata asipaayaptin, pinqapaatsiyaptin, ashapaayaptin. T saynaw mana ashapashqa kayaanampaq Qichwa apillidunkunata kastillanu rikuq shimiman tikratsiyan u huklla kastillanuman tikratsikuykaayan. Tsaymi kanan tarintsik kastillanu u inklis hutikunata Qichwa apillidukunawan tahushqata. Waylas raqra hatun llaqtakunapa yurikuy panqachaw kay hutikunata ayllumurquu:
(4) Joseph Quispe LLallihuamán
André Jerusalén Rashta Moreno
John Peter Lliuya Rimac
Jacqueline Condori Llanqui
Catherine Sánchez Pachas (Rikay, Julca 2004)
Kanan qipa watakunanam wakin alli yachaq nunakuna, Qichwa nunakuna pushaqninkuna alli, alli yuyapariykur, yarpakachariykur, nawpa shumaq Qichwa hutikunata ashiriykur wamrankunata, tsurinkunata Qichwa hutikunata churar qallaykuyashqa. Itsapis Piru suyuchaw kay Qichwa huti churakuy qallarqan amawta Rodrigo Montoyapa warmi tsurinkunapa hutinkunawan. Pay hatun yuyayyuq wiraqtsa ishkan warmi tsurinkunata hutitsirqan: Urpi Montoya niykur Wayta Montoya (B. Gualdieri, willamanqanchaw 2001). Pay warmikunapa qipanmannam wak Qichwa amawtakuna, Qichwa nunakuna pushaqninkuna, Qichwa awqayllikuna Qichwa hutikunata tsurinkunata, wamrankunata hutitsir qallaykuyashqa. Kanan, Anqash markakunachaw kay hutikunata tarintsik:
(5) Ñusta Carranza Illanina Villafán
Mayumi Camones Ayra Moreno Rimac Edgard Cori Patricio
(Waylas lingüista amawta Francisco Carranzapa tsurin)
(Tarika shumaq qillqaq amawta Macedonio Villafanpa tsurin) (Aijachaw Timak ayllupa pushaqnin Luis Camonespa tsurin)
(Waras yachatsikuq, ishkay kuti Waras alcalde, Jorge Morenopa tsurin) (Yungay ishkay shimichaw yachatsikuq, Carlos Torrespa tsurin)
Kay quchu hutikunapita patsay kaayintsik warmikunapaqqa atska shumaq Qichwa shimichaw hutikuna kayan, ullqukunapaqqa ichik nakaytam tarintsik. Kayqa manam ullqupaq Qichwa hutikuna kantsu ninantsu, sinuqa ashinanllachawmi. Alli ashishqaqa warmipaqpis ullqupaqpis shumaq hutikunam kan. Rikanqantsiknawpis, allaapa kushikipaqmi wakin amawtakuna, pushaquqkuna, Qichwa kuyaq nunamayintsik kikintsikpa shimintsikchaw hutikunata tsurinkunapaqwan wawankunapaq shumaq allin, allin kaqta ashiriykur churaykaayan. Paykunanawmi wawqikuna, panikuna kikintsikpa Qichwa shimintsikchaw hutitsishun tsurintsikkunata, wamrantsikkunata. Imanirtaq kastillanu, inklis shimikunallachaw hutikunata ashishun, Qichwa shimintsikchaw kaykaptin? Unay unay hutintsikkunata ashishun, kawatsishun, miratsishun. Tsay hutikunaqa allaapa allillam kayan, imayka shimikunachawnawllam shumaq niqyuq, ninanyuq kayan. Tsay raykur kushi, kushi, mana pinqakushpa, allitukur, allitukur Qichwa hutintsikkunata ayllushun, rimashun, miratsishun, winatsishun, atskayaatsishun. Mana kikintsik shimintsikta rimashqaqa, mana nuqantsik Qichwantsikta yachatsikushqaqa, mana Qichwa hutintsikkuna wiñatsishqaqa, pitan ruranqa? Imanirtaq kikintsik Qichwantiskta miratsintsiktsu?, tsayqa nuqantsikpa munaynintsikllachawmi. Huklla qallashun wiraqtsantsikkunata qatipar,
4

paykuna alli naanitam kicharayaamushqa Qichwa hutintsikunaman kutipanapaq niykur kushi, kushi wiñatsinapaq. Kanan, Qichwa shumaq hutikunata rikaanapaq, wakinllata churaramuy:
 Qichwa hutikuna2
  Warmi hutikuna
Ullqu hutikuna
  Killari (killapa atskin)
Kusiwayta (asinaraykaq wayta) Mayusisa (mayuchawwinaqkuqwayta)
Mayumi Ñusta Pillpi Palla Qullqisisa Sisalla Urpi
(nuqapa mayuu)
(shumaq warmi)
(waytakunachaw tukuy rikuq puriq ashma) (ayllupa shumaq niykur alli kaq warmin) (qillay rikuq wayta)
(Ichikllallan wayta)
(shumaq kuyay qullmi pishqu)
    Illapa
Kallpa
Kamatsiq
Katari
Llalliq
Qapaq
Qillma
Sunqusuwa (kuyayllapa warmipa shunkun suwakuq) Tupaq (alli pushakuq nuna)
(tamyananpaq qanrarapa atskin) (allaapa atska kallpayuq nuna)
(imayka yurinanpaqpis kamaq)
(hatun mantsana quri amaru)
(pitapis nawpaq, nawpata imatapis ruraq) (imaykapis atskayuq)
(allaapa rimakuq, llaqlla nuna)
Ushqu (karullapa purikuq mana waatay mishi)
 Tsaynawmi llapan hatun Tawantinsuyuchaw atska warmipaqwan ullqupaq shumaq Qichwa hutinkuna kayan. Ninqanawpis Qichwa hutintsiknawqa manam mishkilla ninayuq hutikuna kantsu huk shimikunachaw. Tsay raykur Qichwa shimintsikta kawatsishun, winatsishun, hatunyaatsishun kikinstikkunapa hutintsikkunapita patsa qallaykur. Qichwa hutiyuq kay manam pishipantsiktsu, tsay hutintsiknawllam imayka shimi hutikunapis. Tsaymi mana pinqakushpa Qichwa hutikunata churashun qipa tsurintsikunata, wamrantsikkunata. Wakin karu marka krinku nunakunapis allaapan mañakuyan, ashiyan Qichwa shimi hutikunata wanrankunata hutitsiyanampaq, paykunapis ruraykayyaptin imanirtaq nuqantsiq rurantsiktsu? Imatataq shuwaraykantsik? Tsay raykurmi warmikunapa hutinkunatawan ullqukunapa hutinkunata uma quchu rikaariykur ashishun hukkunata qipa wamrantsikunata hutitsinapaq.
2. Qichwa kuyay hutikuna
Anqash llaqtachawqa Qichwa rimaq nunakuna niykur wakin kastillanu rimaq nunakunapis manam kastillanu hutinkunapatsu riqinakuyan, sinuqa paykuna Qichwa kuyay hutinkunapam qayanakuyan. Kastillanu pila hutipita patsaymi Qichwa kuyay hutikunata kamayan. Llapan kastillanu pila hutinkunatam tikratsiyan Qichwa kuyay hutikunaman. Tuna llaqtakunachawnaqa llapan nunakunam pishi wamrakunapita awkiskama Qichwa huyay hutinkunallapa riqinakuyan. Wakinkunanaaqa kastillanu hutinkunata yarpaayantsu, qunqariyan Qichwallachaw hutinatsikur, riqinakur, qayanakur. Rikaarishun Timakchaw huk chacha warmi nimanqanta:
Huk kutim, tutu wawaa allaapa qishyaquykurqan. Nuqa yachanqaa tuna markachaw Timak nishqanchaw manam karqantsu ni ima pusta midica. Tsay raykurmi wawallaaqa ichikllapayan pasaypa antsaakurirqan. Tsaynam huk quyana Mircee sanidaman aparqaa. Tsaychawnam, nawpata sanitariyuqa tukuyta tapupaamarqan: quqaapa hutinta, nuqapa hutiita, maypita aywanqaata, imaykatapis tapupamarqan. Niykurnam llapan willanqaata librunman apuntariq. Tsaypitanam, wawaapaq tapukur qallaykamarqan: ¿Imataq wawaykipa hutin? Ay mamacita, nuqallaaqa yarpaqaatsu, qunqaykullarqaa patsaypa. Imam?, imam?... nishpa yarpakachaykullarqaa, allaapa pinqakushqa, piru manam yarpaykullarqaatsu. Tsaynam, pasaypa pukayashqa sanitariyutaqa nikurqaa: Siñur sanitariyu qunqaykullarquumi, Shellba, Shellba niyaallam... Sanitariyunam
2 Atska Qichwa hutikunata rikay: Julca Félix y Cervantes (2002). 5
 
asinarashllapa nimarqan: ¿Silveriyuku hutin? – Manam tayta sanitariyu nishpa yaskirqaa; ¿Silvestre? – Manam; ¿Silvano? – Manam, manam yarpaallatsu taytaycitu. Shellbam kuyay hutinllaaqa, tsaynawllam kutitsiyaa... ¿Cervantes? – awmi, awmi, tsaymi hutinllaa. Ichik asipaaramarnam sanitariyuqa nimarqan: Amari qunqankitsu wamraykipa hutinta mamita! Imaynachi kikikipa hutiykitapis qunqaykunki nishpa allaapa pinqakaykatsimarqan. Kay tuna markakunachawqa kuyay hutiykunallapam riqinakuyaa taytay sanitariyu niykurqaallana. (cf. Julca 2004: 65).
Kay rimaychaw rikantsik, Qichwa kuyay hutikunaqa pasaypan kastillanu hutikunata ichikyaatsiyan tuna Qichwa rimakuyyuq llaqtakunachaw. Ninqantsiknawpis tsaykunachawqa pishi wamrapura, shipashkunapura, awkiskunapura niykur llapan purakunapis Qichwa kuyay hutinkunallapan riqinakuyan. Anqash llaqtachawqa llapan Qichwa rimaq nunakuna Qichwa kuyay hutinkunallawanmi kuyayllapa wamrankunata, ayllunkunata, yanasankunata qayayan, riqiyan. Kikinpa hutin ninqannawpis, Qichwa nunakunaqa allaapa shumaqllapa, kuyayllapa imaykatapis ninakuyan, sitsun paykunata kastillanu hutinpa qayanki mana allinawmi paykunapaqqa, qamlaq hutinawmi, ashay rikuq hutinawmi. Tsaymi mana Qichwa rimaq nunakuna musyayaanan Qichwa nunakunapa yuyayninkunata, rimayninkunata allimpa tintukaayananpaq, rimayaananpaq, imatapis willapaanakuyananpaq.
Kanan tapukuruy ¿Imanirtaq Anqash tuna llaqtakunachaw atska Qichwa kuyay hutikuna kayan? Rikanqantsiknawpis, kay llaqtantsikchawqa mananam alliqllaqa Qichwa hutikuna kayannatsu, qara mishti kastillanu rimaq nunakunam ichikllapayan ushakaatsiyashqa mana alli nishpa pitsqa pachak wata chayaamunqampita patsay. Niykurpis, imaykantistapis quchimarquntsik, pinqakatsimarquntsik Qichwa hutintsikpita qallaykur. Kaynaw Qichwa hutikuna ushakaptinnam alli yachaq awkin nunakuna, alli yuyayninkunawan mana pasaypa Qichwa mishki hutikuna putsunanpaq kastillanu hutikunata ichikllapayan tikratsiyashqa, tumatsiyashqa Qichwa riquq mushuq hutiman. Tsay mushuq hutikunam (kuyay hutikuna) kikin Qichwa hutikunanawlla rimakaayan, kaynaw:
(8) Awlli [Awlli]3 < Aurelio(a) Hishu [Hishu] < Jesús(a) Llupi [Llupi] < Roberto(a) Mañu [Mañu] < Manuel(a) Shishi [Shishi] < Cecilio(a) Wiñi [Wiñi] < Benancio(a)
Rikanqantsiknawpis, Qichwa kuyay hutikunaqa manam kikin Qichwa hutikunatsu, sinuqa paykuna kastillanu hutikunapita patsaymi yarqun, rurakan niykur kikin Qichwa hutikunanawlla rimakan llapan Qichwa rimakaq patsakunachaw. Anqashchawqa ichik tuna llaqtakunachawan hatun markakunachaw Qichwa rimaq nunakunawan Qichwantin kastillanu rimaqkunawan llapan kastillanu hutikunata Qichwa kuyay hutiman tikratsiyan. Nikurpis wawankunata, tsurinkunata, yanasankunata, taytankunta, pitapis kuyay hutinllapa qayayan, riqiyan. Tsanawmi, hatun yachay wayikunachawpis wakin amawtakuna, yachaq nunakuna Qichwa kuyay hutinkunallapa qayanakuyan kastillanuchaw rimaykar. Tsanaw, UNASAM hatun yachay wayichaw allaapa riqishqa kayan kay yachatsikuqkuna: Mashiku (Macedonio), Ushka (Oscar), Ishaaku (Isaac), Muushi (Moisés). Kay kuyay Qichwa hutikunata rimayan manam Qichwawan kastillanu rimaqkunallatsu, sinuqa kastillanulla rimaqkupismi.
Anqash tuna llaqtakunachaw Qichwa kuyay hutikuna rimakanqanta rikaarinapaq, kay nawpa quchuchaw wakinllata churaramushaq. Kaykunaqa wakin kuyay hutikunallam (huk pachak
3 Allilla kayikaananpaq, kaychaw qillqakashqa kaynaw: sh=[š], ch=[č], ll=[λ], h=[x], ts=[], ñ=[ɲ]. 6
 
ishkay chunka huk, 121) qanchis watachaw ayllunqaapita (1997 – 2005). Wata, wata llapan Anqashpa ichik llaqtankunata watukar, watukar; tapukur, tapurkur, Qichwata rimayllapa pitsqa pachak Qichwa hutitam ayllurquu.
Anqash Qichwa kuyay hutikuna
    ALLICHA ALLICHU ALLKA ALLKI ALLMA ALLMA ALLTI ALLWI AMISH ANCHI ANKI ANTU ASHU AWLLI CHAMI CHUMI CHUMI HIÑU HILLI HILLU HISHU HUNSHU HUÑU HUSHI ILLMU ILLU IMISH IMPISH INLLI ISHA ISHI ISHPI ISHTI IWSHI KALLMI KALLU KASHI
Alejandrina Alejandro Arcadio Aquímedes Armando Amanda Artemio/a Alberto/a Américo/a Andrés
Ángel/ica Antonio/a Azucena Aurelio/a
Daniel/a Domingo/a Domitila Genoveva Jeremías
Gerónimo Jesús
Alfonso Jonás
José Edmundo Eduardo/a Emilio/a Empeatriz Herlinda Isabel Isidro/a Esperanza Esteban Eusebio Carmen/lo Carlos Casilda
  KISHPI KISHTI KISHTU KULLI KUMSHI KURSHI KUSHT A LLALLISH LLAMI LLAWLLA LLIKA LLIKU LLIPU LLIWTI LLUHI LLULLA LLULLI LLUMA LLUMI LLUPI LLUSHA MAKA MALLKA MALLI MALLSHI MALLY MAÑU MASHI MATISH MATISH MAWLLI MILCHU MILLKI MILLSHI MULLI MUSHI ÑASHI
Crispín Cristina Critóbal Corina Consuelo Corsino Constantino Gladis
Y amira Laura Ricardo/ina Gregorio/a Ildefonso/a Eleuterio Rufino Rolando Lorenzo Rómulo Diómedes Rubén Rosario Macario/a Margarita
Mariano/a Marcelino/a
María Manuel Macedonio/a Mateo Matías Maurelio/a Melchor/a Melquiades Mercedes Modesto/a Moisés Narciso/a
    ÑATA ÑATI
P ASHKU P ATUCHA PILLU PITU PULLI PULLI SHAKA SHALLA SHAMU SHANTI SHATU SHAWI SHIKU SHILLI SHILLI SHILLWA SHILLWI SHIMPI SHINU SHINU SHISHA SHISHA SHIWA TILLI TILLU TULLI TUNASH UCHA UKT A UÑU USHI USHKA USHT A WALLI WIÑI
Natalio/a Natividad Pascual/a
Patrocina Pedro Petronila Florencio/a Policarpo
Zacarías Salomé Samuel Santiago Saturnino
Sabino/a Segundo Cirilo/a, Celestino/a Cervantes Silverio/a Simplicia Zenón Senobio/a César Cesáreo
Sebastián T eresa
T eófanes T oribio Donato
Leonidas Octavio/a Honorata Eusebio/a
Oscar Estaquio/a Valentín/a Benito/a
 Kanan kay quchupita patsay rikaarishun imanawpis kastillanu hutikuna Qichwa rikuq kuyay hutiman tikranqanta. Kaykuna yarqunanpaq tukuy ichik rimaykunatam Qichwa rimaq nunakuna rurayan. Kay qillqaychaw kanan rikaarishun allaapa atska ruraqaqkunallata:
1) Tsay riquq kastillanu hutikunapaq huk Qichwa kuyay hutillata churayan ullqukunapaqwan warmikunapaq. Niykurnam ullqutawan warmita mana pantayaananpaq kikin Qichwa kuyay hutillaman ichikllallam kastillanu ushak shimikunatata (-chu, -ku ullqupaq niykur -cha, -ka warmipaq) yapayan. Kay ichikllallan ushaq shiminam allaapa kuyay rimayman tikratsin kuyay hutikunata. Rikaarishun:
7

  Kastillanu pila hutikuna
Kastillanu ullqu niykur warmi hutikuna
Antonio, Antonino Antonia, Antonieta Aurelio, Aureliano Aurelia, Aureliana Carmelo
Carmela, Carmen Cirilo, Celestino Cirila, Celestina Marcelino, Marceliano Marcelina, Marceliana Máximo, Maximiliano Máxima, Maximiliano Ricardo, Ricardino Ricarda, Ricardina
Qichwayashqa kuyay hutikuna
   Ullqupaqwan warmipaq ichik kuyay hutikuna
Antu Awlli Kallmi Shilli Mallshi Makshi Llika
Ullqupaqwan warmipaq hatun kuyay hutikuna
Antu-ku Antu-ka Awlli-chu Awlli-cha Kallmi-chu Kallmi-cha Shilli-chu Shilli-cha Mallshi-chu Mallshi-cha Makshi-chu Makshi-cha Llika-chu Llika-cha
                                      2) Kastillanu pila hutikunata Qichwa kuyay hutikunaman tikrakaatsichaw, Qichwayaatsichaw ichik kastillanu shimikuna (hunimakuna) tikrakan Qichwakaqman. Tsaynaw Qichwa rikuq kuyay hutikuna ruraychaw tukuy laya kastillanu hunimakuna tukuy laya Qichwa palatal hunimallaman tikrakan. Kay ruraytam shimi kaayiq, musyaq amawtakunapaq palatalisasiyuntanaw riqiyan. Palatalnaw waqaq Qichwa hunimaman tumayan kay kastillanu hunimakuna: s > sh; l, r, d > ll; n > ñ; d > ch. Tsaynaw rurakan nawpa u qipa Qichwayashqa kuyay hutikunapa silawanchaw. Kanan rikaarishun imanawpis kaykuna tikrayakanqanta:
Tukuy laya kastillanu hunimakuna palatal Qichwa hunimakunamanlla kuyay hutikunachaw tikran
    Kastillanuwan Qichwa kunsunanti hunimakuna
s[C] > sh[Q] l[C] >ll[Q] r[C] > ll[Q] n[C] > ñ[Q] d[C] > ch[Q] d[C] > ll[Q]
Kastillanu pila hutikuna
Santiago Esteban Laura Alberto Rosario Margarita Fernando Manuela Dominga Andrés Edmundo Eduarda
Qichwayashqa kuyay hutinuka
Shanti Ishti Llawlla Allwi Llusha Mallka Ñantu Mañu Chumi Anchi Illmu Illu
                                 8

3) Kastillanu shimipa pitsqantinmi wukalninkuna kayan (a, e, i, o, u). Tsay raykurmi kastillanu hutikuna kay mayqan wukalkunawanpis rimakan niykur qillqakan. Qichwa shimipanam kimalla wukalninkuna kapun (a, i, u). Tsaymi llapan tukuy laya hutikunawan imaykapis kima wukalkunallawan rimakan niykur qillqakan. Kastillanu hutikunata Qichwa rikuq hutiman tikratsiyananpaq Qichwa rimaq nunakuna ishkay kastillanu wukalkunata (e, o) tumatsiyan Qichwa wukalmannawlla (i, u) kaynaw: /e/ > [i], /o/ > [u]
Kastillanu wukal hunimakuna Qichwa wukal hunimakunaman tikran
    Kastillanuwan Qichwa wukal hunimakuna
e[C] >i[Q]
o[C] >u[Q]
Kastillanu pila hutikuna
Carmen Cecilio Esteban Zenón Corsino José Melchor Roberto
Qichwayashqa kuyay hutikuna
Kallmi Shishi Ishti Shinu Kurshi Hushi Millchu Llupi
                     Ushanapaq, manam kay ruraykunallatsu rurakan Qichwaman kastillanu hutikunata tikratsikaananpaq. Rurakanmi kay wakkuna: huk waqayllachaw ichik kastillanu hutikuna rimakaq Qichwa kuyay hutiman tumayan ichik hatunyashqa ishkay waqayman (Juan > Hu.wan); atska waqaychaw kastillanu hutikuna rimakaq Qichwa kuyay hutiman tikrayan ichikyashqa ishkay waqayllaman (Es.pe.ran.za > Ish.pi). Niykurpis, Qichwa kuyay hutikunachawqa ushanan qipanman silawallam hatun pashtayyuq rimakan (Luis > Lú.wis, Cé.sar > Shí.sha, Te.ó.fa.nes > Tí.llu). Tsaynawllam, huk kuyay huti hananman atska ichik shimikunata yapantsik, tsaynawmi allaapa hatun shimi rurakan: Esteban > Ishti, Ishti-chu, Ishti-chu-ntsik, Ishti-chu-ntsik-kuna, Ishti- chu-ntsik-kuna-naw, Ishti-chu-ntsik-kuna-naw-lla, Ishti-chu-ntsik-kuna-naw-lla-raq, Ishti-chu- ntsik-kuna-naw-lla-raq-chi, Ishti-chu-ntsik-kuna-naw-lla-raq-chi-yaa. Llapan imayka ruranata kuyay huti ruraychaw tarintsik nawpa qillqaynichaw (rikay, Julca 2004). Ushanapaq, Qichwa kuyay hutikunaqa allaapa atskam Anqash llaqtakunachaw kan, rimakan. T saykunawanmi kuyayllapa, shumaqllapa, kushi kushilla nunakuna qayanakura, rimanakuyan, kawakuyan.
3. Qichwa ashay hutikuna
Anqash llaqtakunachawqa Qichwa ashay hutikunapis atskam kanyan. Llapan nunakunam wamrapita qallaykur chakwaskunakama kay hutikunata rimayan pinapaanakuychaw, ashanakuychaw, asipaanakuychaw. Qichwa ashay hutikunaqa llapan shimikunachawnawpis mana alli hutikunam kayan, tsay hutikunawanqa, hutin ninqannawpis, nuna mayintsikta asipantsik, kushipantsik, ashantsik niykur piñatsintsik. Kay hutikunataqa manam pipis allillaqa, kushi kushillaqa chaskiyantsu, sinuqa piñaypa, piñarmi kutitsiyan rimaqninkunata; wakin kutinaaqa maqanakuymanpis chaayanmi.
Anqashchaw manam tsay niqyuqllatsu ashay hutikunaqa kayan, wakin kaq alli niqyuq kayan wak kaqkunana pasaypa mana alli niqyuq kayan. Tsay raykurmi kay panqachaw ishkay laayaman ashay hutikuna quchukan: shumaqkaq ashay hutikuna niykur mana allikaq ashay hutikuna:
9

1) Shumaqkaq ashay hutikuna. Kay ashay hutikunaqa alli shumaq niqyuq kayan. Tsayta nunakuna (taytakuna, mamakuna) wamrankunapaq kuyay hutikunatanaw churayan. Kay hutinkunallapan wakinnaaqa qayakayan, riqikaayan wamrapita patsay awkis kayanqankama. Kay shumaq ashay hutikunapaqqa nunakuna shumaqllapa ashiyan, akrayan wamrankunapa imampis allikaqninpita, shumaqkaqninpita. Riqaarishun:
(9) Shuqu Ñawsa
Pachu Papiku Chapllu
(Shumaq gringukunanaw puka aqtsayuq) (Ichiqllallan nawiwiyuq hiqchinaraykaq warmi) (Shumaqllallan wiralla wamra)
(Papi qayaypita tumatsishqa)
(Chapllayllapa imatapis mikukuq)
2) Mana alli ashay hutikuna. Kay hutikunaqa mana alli ninanyuq hutikunam kayan. Kay hutikunata wamrakuna pura, shipashkuna pura niykur awkiskuna pura, chakwaskuna purapis chachakuna purapis rimayan kushipaaninkunachaw, asipaaninkunachaw, ashanakiyninkunachaw, piñanatsinakuyninkunachaw. Wakin kutikuna, kay hutikuna pakayllapa rimakaayan, mana kikin nuna u warmi wiyaykaptin, sinuqa huk nunakunallawan rimakan asipaakuyananpaq. Sitsun kikin nunata u warmita qayayan kay mana alli ashay hutikunawan allaapan piñayan, maqaquytapis munayanmi niykurpis paykunapis huk ashay hutiwanmi rimaqninkunata kutitsiyan.
Allaapan Qichwa shimichaw ashay lluta hutikuna kan warmipaqpis ullqupaqpis. Kay ashay hutikuna churakan imanawpis nunakuna kayanqanpiq, imankunapis mana alli kanqanta rikaykur: ichikllallan, hatun, tuqru, wishtu, llaqlla, imaykanawpis kayanqanpita patsay. Wakin ashay hutikunaqa asikiyllapaqmi kayan, huk kaqkunanam piñakuypaq, tsay raykurmi wakin nunakunanaaqa wiyaytapis munayantsu, maqakuytapis munayan.
Wakin mana alli ashay hutikuna rimakaayan chikinakuyllachaw, ashanakuyllachaw, wasa rimanakuychaw. Tsay ashanakuy ushariptin mana rimakannatsu. Tsaynawmi, nunkuna piñayninllachaw imayka shimiwanpis ashayan ashaqninkunata. Manam pipis upallallaqa kakuyantsu, yaskinakuyan ashay hutikunallawan allaapa piñatsiyaananpaq. Kay riquq ashay hutikunaqa allaapa rimakaayan wamrakuna pura, imatapis quchinakur, mana alli kaayinakur. Nikurpis wamaqllataqa awkis nunakuna purapis ashanakuyan, rimayan kay hutikunawan, pinqatsikuyta munar, wiyapaatsita munar. Tsaynawmi rikantsik, machashqa awkis nunakuna rimanaquqta, wamrakuna pukllachaw ashanakuyta. Rikaarishun, Marian (Waras) pampachaw ishkay wamrakunapa ashanakuyanqanta:
(10) A: Ratapuchita pukllakushun? M: Manam munaatsu.
A: Apuray Mañuuku ama nikachaytsu.
M: Manam ari!, manaku kayinki?
A: Apuray shay, mana pukllarqa warmiisham kanki.
M: Kuchi Angel ama qallapaamaytsu, ah?
A: Lamati Mañu, ha, ha...
M: Qamna asyaq siki, supi siki chuulu.
A: Qamna kullu siki, manka siki.
M: Upaalla tuqru sinqa.
A: Qamna ashnu rinri, hu, huuu... karay.
M: Ispay siki
A: Mallaqaakuq
M: Ratsak nawi
J: Imatataq wamrakunaqa ashnakuykaayan, upalla, upalla ishkaykitam astayashqayki. (Tsayta wiyaakur wanrakunaqa huklla pintillapa aykikuyan, F. Julca, 22-05-2005).
10

Kay kasta ashay hutikunaqa piñatsinakuyllachaw, ashanakuyllachawmi rimakaayan niykurqa mananam rimakaayannatsu. Rikanqantsinawpis, manam ni mayqan wamrakuna upaallaqa kayantsu, ishkanmi ashnakuyan tukuy mana alli shimikunawan.
Wakin kaq ashay hutikunanam siy ushakantsu rasllaqa, sinuqa unaymi nakan. Wakin kaqwan pipis tsaynawlla ullqutapis, warmitapis riqiyan, hutitsiyan. Wak kaqkunawannam siy rimayan pakayllapa, huk nunakunallachaw, manam kikin ullquta u warmita niyantsu wiyaykaptin. Kay ashay hutikunaqa llapan hutikunawanmi alli tinkun. Tsaynawmi kikin Qichwa hutikunawan, Qichwa huyay hutikunawan niykur kastillanu hutikunawanpis alli tinkuykur rimakayan. Niykurpis hapallanllam mana huk hutikunawan tinkushpa rimakan. Rikaarishun imanawpis kay kasta ashay hutikuna rimakaayanqanta:
(11) Qichwa hutikunawan:
Ratsak Illanina Wiksu Tamya Lamati Mayumi Wiqla Ñusta
: Pachas warmi (Illanina) ratsaq hakashqanaw
: Wishtu, wikshu chaki warmi (Tamya)
: Wirpampa tuqanin iwkiikaq warmi (Mayumi)
: Imatapis rakcha rakcha, mapa mapa rurakuq warmi (Ñusta)
(12) Kuyay hutikunawan:
Quru Mañu Sapra Mallu Wanla Shatu Kuchi Mallshi
: Quru waqta nuna (Mañu)
: Atska shaprayuq nuna (Mallu)
: Shukshunaw hatun uyu nuna (Statu) : Piwanpis purikuq warmi (Mallshi)
(13) Kastillanu hutikunawan
Tuqush Pedro Suqpi Lopez Qila Vidal Pishqu Paredes
: Papa tuqushnaw asyaq nuna (Pedro)
: Waran ullunaraykaq nuna (López)
: Mana ima ruray munaq nuna (Vidal)
: Pichuy chankanaw ichikllallan, uyulla nuna (Paredes)
(14) Kikin ashay hutilla
Wara suqpi Wasarima Chirisa Liqtiti
: Waran ullunaraykaq nuna u warmi
: Huk nuna mana kanqanchaw wasan rimaq
: Ichikllallan chirilla warayuq warmi
: Liqchichi wamrakunapa ismayninnaw huklla piñakuq, waqakuq.
Ashay hutikunaqa kikin hutikunatam (Qichwa hutikuna, kuyay hutikuna niykur kastillanu hutikunata) tikratsin, tumatsin niqninkunachaw, mana alli ninanpaq, llutanman ninanpaq. Rikanqantsiknawpis, ashay hutikunaqa nunakunapa hutinkuna nawpanman churakan: Upa Maulli, taqla Rusbel, wiqti Lorenzo.
Ushanapaq, ashay hutikunqa manam rimakantsu hapallan nunakunapa hutinkunallawan, sinuqa atsqa nunakunatapis huk ashay hutiwan riqiyanmi Anqash markakunachaw. Tsaynawmi, Anqash llapan markakunapa ashay hutinkuna kan. Kay ashay hutikunawan llapan nunakunata wamrapita qallaykur awkiskama, ullqutapis warmitapis, qayayan, riqiyan. Rikaarishun:
11

(15) Mishi kanka (mishi kankashqa mikuq Waari nunakuna) Qaqa laasuq (amashakuna suwaquq Rikway nunakuna) Kima muti (micha Sukcha nunakuna)
Qila wayanu (allaapa qilla Wayan nunakuna)
Chukis (imatapis luntanpa ruraq Kunchukus nunakuna)
: ‘Huari’
: ‘Recuay’
: ‘Succha’
: ‘Huayan’
: ‘Conchucos’
Rikanqantsiknawpis ashay hutikunaqa mana alli ninanyuq hutikunam kayan, kaykunawan nunakuna rimayan ashanakuynikunachaw, pitapis piñatsita munar, asipayta munar. Wakin kaqllam ashay kuyay hutikunanaw kayan, tsayta taytakuna, mamakuna tsurinkunapaq, wawankunapaq churayan imankunapis alli shumaq kanqanta rikaykur. Niykurpis, ashay hutikunaqa manam hapallan nunakunallapaqtsu sinuqa huk llaqta, marka llapan nunakunatapis hutitsiyanmi ashay hutikunawan.
4. Usharina
Unay unayqa Qichwa nunamayintsik huk hutiyuqllam kayarqan. Paykunaqa Qichwachaw shumaq hutikunallawanmi hutitsinakuyarqan; ispañuliskuna chayamunqanpita patsaynam ichikllapayan tsay shumaq Qichwa hutintsikkuna wallkayashqa, wakin llaqtakunahawnaqa pasaypa ushakashqa. Tsaynaw qipa wata kikin Qichwa nunakunapis mananam tsurinkunata, wawankunata Qichwa hutikunawan hutitsiyannatsu, sinuqa kastillanu hutikunawanmi hutitsiyan. Wakin wayna, shipash kaqkunanaaqa Qichwa apillidunkunata pinqakuyan, tsaymi kastillanuman u kastillanu rikuqman tikratsiyan.
Tuna ichikllallan niykur hatun Anqash llaqtachaw llapan Qichwa rimaq nunakuna niykur wakin kastillanu rimaq nunakunapis wamrankunata, ayllunkunata, shipashkunatawan yanasankunata kuyay hutinkunallapa hutitsiyan. Kay Qichwa kuyay hutikuna rurakan kastillanu hutinkunapita patsay. Tsaynawmi Anqashchawqa nunakuna llapan kastillanu hutikunata Qichwa riquq kuyay hutiman tumatsiyan. Unay unay patsaypitam Qichwa nunakunaqa shumaqllapa, kuyayllapa qayanakuyashqa, hutisinakuyashqa, tsaymi kay qipa nunakunapis tsaynawlla rimayninkunachaw hutitsinakuyan Qichwa kuyay hutikunata ruraykur, kamarir.
Allaapa kushikuypaqmi wakin alli yachaqkuna, yachatsikuqkuna, pushakuqkuna niykur wakin Qichwa kuyaq nunamayintsik kay qipa watakunachaw tsurinkunapaqwan wawankunapaq Qichwachaw hutikunata ashirir churay qallaykuyashqa. Paykunanawmi wawqikuna, panikuna kikintsikpa Qichwa shimintsikchaw hutitsishun tsurintsikkunata, wawantsikkunata. Imanirtaq kastillanu, inklis shimikunallachaw hutikunata ashishun, Qichwa shimintsikchaw shumaq hutikuna kaykaayaptin. Unay unay hutintsikunata ashishun, kawatsishun, miratsishun, kushi kushillapa, nunatukur, warmitukur, mana pinqakushqa, mana mantsakushpa. Tsay hutikunaqa allaapa allillam kayan imayka shimikunachawnawllam.
Kananqa Piru suyuchaw llapan shimikuna kawayananpaq, winayaananpaq, rimakaananpaq maychawpis, piwanpis, imatapis huk liymi kan. Kayqa Shimikunapa liyninmi N° 28106, kaychaw allim willakun llapan llaqata nunakuna Piru suyuchaw kikinkunapa shiminchaw rimakuyaananpaq wayinkunachaw, hatun yachay wayikunachaw, may hatun mishtikunapa wayinkunachawpis. Tsayraykur, yachatsikuq mayikuna allim qamkunapis yachay wayikikunachaw yachaquq wamrakunata hutitsiyankiman Qichwa kuyay hutinkunapa. Tsay hutinkunata wiyarqa, paykuna wayinkunachawnawllam rikakaariyan, kuyay ayllunkuna rimaqkunawannawllam rikakariyan, tsaynaw karqa kushi, kushim, shakya, shakyam imaykatapis rimapaayashunki, willapaayashunki mana mantsakushpa, niykurpis alli, allim yachakuyanqa. Sitsun pishi wamrakunata kastillanu hutinllapa qayayanki, paykuna manam allillaqa rimapayashunkitsu, mantsakushllapam wakinllata, pullanllata willayaashunki. Tsaynaw llapantsik kikintsikpa shimitsikchaw niykur yuyaynintsikchaw rimanakur kawakushun.
12

Qillqashqakuna ñawikashqan
