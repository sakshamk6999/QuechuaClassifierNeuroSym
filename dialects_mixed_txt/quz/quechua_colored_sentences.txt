YACHAY Q’IPIKUNA:
YACHAYWASI   UKUPI  
RIMAYNINCHIKTAWAN  
YACHAYNINCHIKTAWAN CHANINCHASUNCHIK.
Yachasqañam,
sichus wawakuna yachaywasikunapi yachasqan simipi yachanku chayqa, uk simipipas
achwan allintan yachanku. Uk simillapi yachaqkunamantapas achwantaraq atipanku,

(Tumi Quispe 2008, Santisteban et
al 2009, Zúniga, Sánchez y Zacharías 2000.)
Chay yuyaywan puriq
yachaywasikunaqa manataqyá achkachu kanku.
Kay yuyaychakuy
llank’ana Yachayq’ipikunapa munakuyninmi qichwapi tukuy yachay yanapaqkunata
aypaykachiy, chaywan yachachiqkunata, tayta mamakunata, qichwa rimaq wawakunata
yanapanapaq, chayna aswanraq allin yachayta atipanankupaq.
Manam ñuqayku
munayniykuqa kasqan yachay yanapaqkunata castilla simimanta qichwaman
tikrayllaychu, aswanpas munaykun llaqtanchikpa yachayninkunata uqarispa musuq
yachay yanapaqkunata wakichispa yachachiyta,
Kay yachay q’ipipiqa
chunka hatun sumaq rapikunata churayku llank’anapaq.  Ñawpaq hatun rapipi, pachaqaway yachaymanta
kachkan, chaypa qipanmanqa, kipu kamaq yachay, sumaq yachay, qillqa kamaq
yachaykuna kachkan, iskay simana llamakanapaq, isqun hatun rapikunatawan
mastariyku, kipu kamaq yachay qawaypi, chaypim wawakuna yachanqaku tupuyta.
Kay yachay q’ipiqa
achka yachaqkunapa, rimaykuna tukuriqkunapa, qichwa kawsayninchik
tukuriqkunapa, iskay kawsaypi, iskay yachaypi yachachiqkunapa yanapayninwan
rurasqan kachkan. Chaynallataq chaninchakurqa yachaywasipi wawakunawan, Qusqu
chiqan hawa llaqtapi.
Añanchakuyku
runakunata, hinallatataq yachaywasikunatapas kay yachay q’ipipi wakichiypi
yanapakuqkunata:
Qallariy simi
Iskay kawsaypi, iskay
simipi yachachiywan astawan allin llank’anapaq yuyaykuna
Kay yachay q’ipiwan
llank’anapaq yuyaykuna
Munayninkuna
Imakunawanmi
yanapakuna llank’anapaq

Rap’i  1: Llaqtanchikpi imaymana kawsaymanta; tawa
kuchu
-

-
Qallariy simikhuna:
Tukuriq runakunam kanchik
-
-
Huch’uy llank’ana1:Tawa kuchu qawanata rurasun
-

-
Huch’uy llank’ana 2: Muspachiq caj,
-

-
Huch’uy llank’ana 3: Qupakuna pichanapaq llank’ay
-


-
Huch’uy llank’ana 4:
Yachay q’ipi tukusqan kacharpari
-
-
Astawan yacharinapaq Rap’i 1
,
Rap’i 2: Pisi chayay
tupukuna
Rap’i  3: Kurkuy tupunapaq,
Rap’i  4: Makiy sayay, rakhuy tupunapaq
Rap’i 5: 
Arruwa, puqtu llasa tupunapaq
Rap’i  6: Hayka unay chakra qaypakun chayta tupusun

Rap’i  7: Mikhuykunata tupusun sapa wachupi

Rap’i  8: Chakrapi dañu tupuy
Rap’i 
9: Haykataq kay cajaman yaykun
Rap’i  10: Qullqiwan utaq chalaspa rantisun
Palta 1: Ñawinchana
panqakuna maypi tarina
,  Palta
2:
Qawanapaq: imaynata yachachina, yachay q’ipikunawan
Palta 3: Yachay q’ipi
hatun llank’aymanta
Ñawinchasqa panqakuna
Aswantaqa
yachachiqkunaqa sunquchakunankun ayllukunawan maypi llank’asqan runakunawan.
Sichhus ima raymichakuypis, ima rimanakuypis, imaña ayllu ukupi kaptinpas
chaypi kanan, sichhus yachaywasipi imaña kaptinpas kikillantataq ayllupi
runakunata waqyarinan, chaypi sumaqta yachaypas, wawakunawan, taytamamakunawan
kuchka allin kawsaypi wiñarinanpaq.
Ayllu ukupi kanmi
runakuna kuka chuspantin puriq, imatapas mikhunaña, upyanaña kaptinpas
pachamaman haywariq runakuna. Chaykunatam tapurina ima raymichakuykunan, may
apukunan kachkan atiyniyuq, munayniyuq, kay ayllupi, chaynapim aswan atikunman
kawsaykuna tinkuchiy, ima llakikuna llaqta ukupi wasapay.
Chayta rikuspan
taytamamakunapas, yachaq wawakunapas yachanqaku paykunapa qichwa rimasqan allin
kasqanta,  chaymantapas wawakunaqa
qichwapi qillqayta munanqaku, chayna qillqana panqayuq puriyta munanqaku.
Manam pipas kanmanchu
masinkunapa rimasqan kikin rimaqqa. Ichaqa kanmanmi ayllukunapi astawan allin
qichwa rimaq, imaymana yachaq, chay yachayninwanpis yachaywasipi yanapakunmanmi
wawakunaman yachachispa, paykunatam minkarikamuna.
Kay iskaysimipi, iskay
kawsaypi yachachiypiqa aswanta sapaqtakama qichwata utaq kastilla simita
yachachina. Chayna wawakunaqa yachanqaku sapakaman ukhina kasqanta, uk hina
yachana kasqanta, chaywantaq allin chuyata yachanqaku. Qichwa yachachikunan
p’unchawtaqmi aswan wawakunapas, yachachiqkunapas kawsay pachawan hamunanku.
Utqayllata kay
yachayq’ipi imakunas kachkan chayta ñawincharuy. Chaypiqa tarinkin Huch’uy
llank’aykunata yaqa killapi ruranapaq, sichhus qichwallapi yachachikunqa
chayqa. Kinsa kutita simanapi. Chay Huch’uy llank’anakunaqa aswanpas
kicharikunmanmi utaq pisiyapunman, ima munasqamanhina.
Chay DCN 2009
nichkanmi yachakuq wawakunaqa yacharinankun: 3 pacha pachamama qawariy
yachayta, 4 pacha kipu yachayta, 4 pacha qillqa yachayta, chaymantapas 2 pacha
kachanchay yachayta nispa, arí kaypi churasqa Huch’uy llank’aykunaqa allinmi
kachkan 3 p’unchaw llank’anapaq.
Kay yachay q’ipiqa
aswanpis rurasqa kachkan tukuy niqi yachaykunawan tinkichinapaqhina.  Llapan yachay yanapaqkunaqa atikunmanmi achka
niqi yachaqkuna yachachiq yanapananpaq, utaq uk yachachiqlla yanapananpaqpas.
Chayraykun, yachachiqkunaqa aswan allinta akllananku  sapanka niq’ipi yachay yachachinanpaq.
Qawarisun, yachachiq
allinta tinkuchin ima yachay ñiq’ipi kasqanmanhina: 1, 2 ñiq’ipi kaq wawakuna
chayraq allinta makinkuta pukllachichkanku, chaymantapas chayraq
yuyaychakuchkanku
sutinkuta allin qillqanankupaq, hayka kasqan, maypi kasqa, pisi pisimanta
qillqananpaq, chaymantapas imallatapas siqinanpaq. Hatun wawakuna allin
yachaqqa astawanmi aswantaraq qillqananku huntasqata, qallariyniyuqta,
imakasqanta rikuchispa, qawanapaq imaymanata churaspa, tukuchaqniyuqta.
Paykunawanqa rurakunmanmi huntasqata tesis nisqata.

Munayninkuna:
Qichwa
rimayninchikta,  kawsayninchikta kallpachay
astawan allin yachachiyta qallarinapaq.
Wawakunapa huntasqa
kaynin yanapay, imaynachus sallqa utaq wasipi kawsaq uywakunawan, sachakunawan,
yurakunawan kuchka kawsayninta qawarispa, chaymantapas imaynachus tukuy
kawsaqkunapa ayllumasin kasqanmanta, runakunapa ayllumasin kasqanmanta, huk
hatun kawsaqniyuq, huk llaqtayuq kasqanmanta, tiqsimuyupapas ayllumasin
kasqanmanta.
Método científico
nisqawan yachay yachanapaq, chaymantataq riqsipachina imaynatataq wawakuna
kawsayninmantapacha yachan, chaymanta riqsichin yachasqanta, uywakunamantapas,
yurakunamantapas chayta sayapachina.

Qichwa simipi
yachayninchik qawasqamanta qillqana panqa apaykachay,
(pachanchikmanta,
yupay yachaymanta, hinallataq qillqa kamay yachaymantapis)
.
Imaymanamanta
imaymana, achkachaymanta yuyay, chaymantapas imaymana kaqkunapa rakunmanta,
qiqinmanta: yupay, sayaynin kuchkachay, sunin, haykakaynin aypayninmanta,  chiqanchanawan, runa kurkuwan
chaninchaymanta.
Ima kasqan ñawinchanapaq- qillqanapaq
munapachina: aswanmi chaninta yachanan imaynan qillqay atiy purinanta, chaytan
yachanan rimanakuspa, ima yuyaymanasqata nispa, yaraymapi qillqaspa, musuq
simikhuna paqarichiy kaqninchikta llank’achispa, chaymantapas mayqintapis
muspachispa.
Yuyaychakusqa ayllupi
yachaykuna uqariy: tatamamakunata, yachaqkunata tapukachaspa, yachakuqkunapa,
yachachiqkunapa tukurisqan, taqwirispan rurasqan yachaykunawan.
Takikunata,
watuchikuna, ñawpa willakuykuna uywakuna, sachakuna rikusqankumanta wakichiy,
chaymantataq qillqananku panqapi qillqana, chaymantapas tukuy imaymana ayllupi
yachaymanta maskakun mayqinchus rurasqawan tinkun chay, kanmanpis awaymanta,
rumi, kullu llaqllaymanta, llinki qapiymanta, lakawitipi imaymana munay siqi
ruray, llimp’iy, siqiy, chaymantapas kaskanachiy.
Pachamama tiyasqanchik qillichaymanta yuyaychakuy, chaymantapas
imaynata sumaqta kawsaswan. Chaypaqqa allinchá kanman ñawpa ayllu yachaykuna
qawariy, hinallataq qawarina imaymanakuna hawamanta chayamuqkunata, mana
ayllukunapa riqsisqan, hinaspapis mana paykunapa munayninchu imapas.
Aswanqa kananmi yachaq
runakuna. Imapas rurasqaykichik allin rikurinanpaqqa minkapim llank’ana uk
yachachiqkunawan, yachaywasipi autoridadkunawan, ayllupi machukunawan, tayta
mamakunawan, hinallataq wawakunawanpas.
Chaypaqmi aswan
kayhina huñunakuykunata wakichinaykichik:
Wakin yachachiqkunawan
ñanchakunapaq, ima rurasqa chaninchanapaq huñunakuy, chulla kutillapas manaraq
qallarichkaspa, uktataq tukuruspa hina.

Yanapachikuy
maskanapaq huñunakuy, chaypi taytamamakunamanta mañakuna kay llank’aypi
churapakunanpaq, qallariyninmanta tukunankama. Paykunaqa hamunanku runa
pachawan pacharisqa. Chay huñunakuykunapi kay llank’aykunamanta video nisqata
qawanachikuswan.
Uk qillqana panqa
sapakama wawakunapaq
Uk kururu qaytu sapa
ñiqi yachaqkunapaq
24 llimp’ikuna,
sapanka ñiqi yachaqkunapaq
Hatun qillqana rap’i,
raku qillqanawan
Qupa waqaychana sapa
ñiqi yachaqkunapaq
Uchuy wawachakunapaq
plastilina nisqa
Chiqanchana 30 cmmanta
Pichanapaq imakunam kanan
Sapanka wawakuna
apamunanku:
lastikukuna qupa uqarinapaq
uchuy
rawkana, allachu
qupa chutana rastillu
maki pakana
maqchikuna,


RAP’I  1: LLAQTANCHIKPI IMAYMANA KAWSAYMANTA; TAWA
KUCHU



Sapa llaqtakunapi
kanmi tukuriq runakuna imachus, imaynachus qayllankupi kachkan chaykuna allin
qawariq.
Kay runakunaqa
tapukachakunku, chaynallataq kutichikunku tapuyninkumanpas, chaymantataq chiqan
kasqanta yachanankupaq allillamanta qawakachanku yachaykunapa chiqan kasqanman
chayanankupaq.
Mana ima kasqanta
tarispataq ima kasqanmanhina churanku kutichiykunata.
Kaynapi puriyninkutan
pikunachus paykunahina runakunawan qawachinakunku imaymana tapukuyninkupas,
rurasqankupas, yachasqankupas astawan puririnanpaq.
Chay runakunatan “
científico” nispa castillasimipi sutiyanku.
Kayna llank’aytataqmi
“Método científico” nispa riqsikun. Kaynapi kay llank’aywanqa, wakichisqa YQ
munayku aswanpis científico kayninchikta imaymana yachayninchikmanta qichwa
runahina rurayninchikmanta, ichaqa imayna rurayninchikta chay método científico
nisqawan kuchkayachispa.
Hinallataqmi,
llaqtanchik ukupipas karqqapuni allin tukuriq “científico nisqa runakuna”
paykunan método científico nisqawan llank’aspa chaninta allpata puquchirqaku,
qutukunapi chaskakunawan rimanakuyta yacharqaku, hatuchachaq wasikunata
pirqaranku, maymanpas unu chayananpaq ñannincharanku, uywakunata, mikhunakunata
allinta putuchiranku.
Chaymi kunan
qawarinapaq kachkanraq, Muray muyu, (quñi ukumanta, chiri wichaykama tarpuna),
Machupicchupi, Pisaqpi, Qinqupi intiwatana, chaymantapas uywakuna llama, wikuña
kachkan, mikhuypis papa, kiwicha kachkan.

Iskay iskaymanta utaq uchuy qutupi wawakuna qaytuwan, utaq
rumiwan yachaywasi qayllapi tawa kuchu muyu allpata chinpunku, maypichhus
yurakuna, wasi uywakuna, utaq sallqa uywakuna kawsanman chayta.
Qillqanan panqapitaq churananku sutinta, ima p’unchaw, ima
pachapi kasqanta, chaytaqa churananku sapa kutilla chay uchay chakra
akllakusqanpi imaymana qawaswankuta qillqanku, siqinku, yupapankupis ima
kasqanta.
Tapukuykuna yachaywasi ukupi rimanapaq: pikunan chay
chakrachanpi kawsanku, imata mikhunku, pikunan paykunata mikhunku, hayka kan
paykunahina, imaynata kawsakunku, imayna, imakunayuq kasqa, kachkankuchus
kunanpuni, imaynapi yachanchik sichhu kayninta puriranku chayta, imallatapis
saqirankuchu chayta qatipaspa yachanapaq (yupinchu, akanchu,) imaynatataq pacha
kallpa chayan: inti, wayra, chiri, imakunatawanmi riqsikun, imaynatataq pacha
qillichay chayan, imaymana mana allin runapa rurasqanpas chayan.
Tupuykuna: hayka kay
uywakunamanta, yurakunamanta kachkan, imaynata yachasunman, yupaspachu qillqapi
churaspachu. Chiqanchaqwanchu, kipuwanchu, runa kurkuwanchu, imaymana
kaqninwanchu, icha árabes nisqa yupay qillqa panqawanchu.
Kaypaqqa qawarinayki
aswanpis uk hatun rap’ikunata chaypi tupuymanta kaqkunata, 2, 3, chaywan
kuskata apachanaykipaq.


Cajan kanan maki sayaq
tuquyuq, chay ukupin churakunan ima kawsaq uywachatapas, yuratapas,
tullukunatapas.
WATUCHI: uk wawa chay
caja ukuman makinta churaspan ninqa iman kasqanta, imaman riqchakusqanta,
wakinkunataq watunqaku ima ukupi kasqanta. Uk wawataq qillqana pirqapi utaq
qillqana panqapi churanqa ima nisqankuta. Sichhus yanapanata munan chayqa,
tapurina: hatunchu uchuychu kasqa, llampuchu, qasqachu kasqa, chirichhu,
quñichhu, chaykunata.
QILLQAY: llapan
wawakuna qillqanku, takitapas, watuchitapas, hawaritapas ima atisqankutapas ima
rimaykunawanmi chay uywatachu, yurakunatachu riqsichisqankuwan.
ÑAWINCHAY: yachaywasi
ukupi ñawinchana panqakuna ukupi maskana imatapas ñawinchanapaq. Manaraq chayta
ñawinchachkaspa, qillqana pirqapi churana iskay kinsa rimaykunata raku kunkawan
riqsipayanapaq. Manaraq ñawinchayta qallarichkaspan, atikunmanmi wawakunawan
kuchka sapakama ñawinchaypas utaq huntasqa ñawinchaypas. Atikunmantaqmi qutupi
ñawinchay utaq sapakamapis. Kallanmantaqmi chinllapi utaq qaparispa ñawinchay.
Atikullanmantaqmi qillqana panqapi churaruy, siqikunawan huntapay mana
ñawinchasqanchik qunqakunanpaq.
Chay uywachu, yurachu
qawasqamanta, wakin arte nisqa ukupi rikurin, wakitaq takikunapi, hawarikunapi,
watuchikunapi, watukachamusun maypichá aswan yachay kachkan ayllu ukupi chayta.
AYLLU UKUPI YACHAY
UQARIY: yachachiqkuna, yachakuq wawakunapiwan purinqaku taytamamakunata utaq
yachayniyuqkunata tapumuq sichhus riqsinku, utaq astawan yachanku chay
qawasqanku uywachamantapas, sachamantapas. Chay taytamamakuna, yachaqkunapas
runahina pachallisqakama chayamunku mayqin p’unchawchus chay uchuy
chakrachankupi yachamusqankumanta qawachinqaku chaypaq, chaypin futuchikunqaku,
filmadurapi churachikunqaku, hawarikuna hawarichkaqta, watuchikuna
watuchichkaqta, imaymanata chay uywamantapas utaq sachachamantapas.

Yachaywasi pichaspa
llank’ay, qupa wikchuna tuqukuna ruray, wañuq qupakunapaq, mana wañuq
qupakunapaq, lástikupaq mana lastikupaq. Chaykunamanta rimanakuy, yuyaykanakuy,
maymantam chay lastikukuna chayamun, chaykunatapas ayllu ukupi qupakunatapas
qawarinallataq mayqintaq astawan pachapi kawsayta wañuchin, astawanqa chay uywa
utaq sacha qawasqata. Imanantaq chay uywakunata, utaq yurakunata sichhus
mikhusqanchik miski ruruq qaranta wikchuyuptinchik, imanantaq lastikuta
wikchuyuptinchik.

Tawa kuchu qaway:
Kunanqa qawarisun
qipaman imaynataq kanman kay yachaywasipa allpankuna sichhus mana qillichasqa
kanman chay, sichhus ñuqanchik, taytanchik, ayllumasinchik yachasunman
qupakunata chikllayta, waqaychayta, aswanpas sapakamanchik yachasunman
armakuspa puriyta chay.




Astawan yacharinapaq
Rap’i 1
¿Mayqin
uywachu/kuruchu/ima kawsaqtaq aswanta rikurin chay tawa kuchu chakraykipi?
¿Ima rayku chayta
ninki, aswanraq imallatawanpas niriy?
Yachaywasi punkupi,
utaq qayllapi akllakusun huk kuchuchata, chakranchikpaskanmanhina, chaypi sapa
p’unchaw, kasqan pachallapi qawapayanapaq.
Chayta qaytuwan tawa
kuchupi wisqarusun, rumimanpas, kaspimanpas wataruspa.
Chay kuchumanmi sapa
p’unchaw qawaq risunchik, ima uywachakunachus chaypi kan, ima uywakunachus
chayninta chinparqan, purisqanta qawachispa chaykunata.
Chay rikusqanchikta
qillqana panqapi churasun.

Ima rikusqakuna
qawanapaq:
Sutiy:
Ima killa, Ima
  p’unchaw, ima pacha:
Maypim:
Tawa kuchupa
  sayaynin:
Qallariyninpi
  rukusqa qilla:
Siqi:
Chay allpata chimpuruspa, chaymantapas
paymanta qillqaruspa qipaman yachaywasi ukuman kutina chaypi rimarimunapaq.
¿ Ima kawsaqkunatan
rikukurqa?
¿Yurakuna, uywakuna
rikusqari sallqachu icha wasipi kawsaqchu?
Uk yachakuq wawa tukuy
nisqata qillqan wachullata pirqapi churanqa, wakinkunataq chaymanta wachullapi
urqunqaku uk chusaq rapichapi, chaypaqtaq sutinta churanqaku: “Yachaywasi ukupi
rimasqanchik nispa.”
¿Imawanmi chay tawa
kuchuta chanincharanchik, imaynanpitaq aswan allin kurkunchik chiqanchana?
Qallarinan kanqa
imatachus llank’aranchik chay ñawpaq p’unchaw chaywan.
rurasqanchikta yuya
yuyarispa kay tapukuykunata kutichisunchik:
¿ Imakunan kawsan
yachaywasinchispa punkunpi?
¿ Mayqinmi aswan
kawsayniyuq chay tawa kuchu chakranchikpi?
¿Achkachu ichari
pisichallachu?
¿Imaynatam paykunawan kawsanchik?
¿Imapas kanchu paykuna
piñachiq utaq wañuchiy munaq?

Chayta yuyarispa,
qillqananchik panqanchikta kicharispa yuyarisun. Qillqana pirqapi, uk sinru,
sinrupi chay tawa kuchupi imaymana tarisqanchikta churarusun.
Kunan kay tapuykunata yapasun: ¿ llapanchikchu
kikin kawsaqkunata tarinchik chay chakranchikpi, icha ukta uktachu?
Chaypi churasun: suti,
p’unchaw, pacha_kuraqkuna chay chiqanchanawan tupun chaymanta taripachin
chakrankuta uk runakunapis tarinanpaq. Chaypim imaymana rurayta atipakun,
yachaywasimantapacha chay chakraman chayakunanpaq.
¿ Qayna p’unchaw
qawasqanchikmanta ukmanyarapunchu, imanaptintaq uknaman tukurapu?
Chay tawa kuchupa hawanta qawasun .
¿ Ima uywallapas
chayninta rinchu, raprayuq palaqkuna (pichinkukuna, raprayuq palaqkuna?)
Chay tawa kuchupi
sayarinkuchu, ichari ripukullankuchu mana samarispa.
Chaymantapas
qawallasuntaq tawa kuchupa pachanta
¿Iman wiñan chay rapi
ukukunapi, qupakunachu, rumikhunachu, allpallachu?
Yachachiq akllanan,
chaymantapas ñawpaqmantaraq yachanan imatas ñawinchanqaku chay qawayta tukuspa
chayta.
Ñawpa willakuyta ñawinchanqaku
pichinkukunamanta, chuspikunamanta utaq llaqtanchik sachakunamanta.
Ruranapaq:
sapanka wawakuna wasinkupi tapumunqaku, sichhus kan
willakuykuna, utaq takikuna, watuchikuna, utaq ima rimaypas chay tawa kuchu
chakranpi rikusqanmanta, kay hina: chay rapi tarisqan hampichhus, uk willakuypi
llank’aqchu chay chaki allpa, chay usa, chay uwiha. Chaykunata churanayki
qillqanaykipi qillqaspa chay runapa willasqanpa sutiyuqta.

Uk hawarita
ñawinchakunqa imakunachus chay tawa kuchu ukupi kawsan chaymanta, aswanpis
imataq allpa sunqupi utaq rumi pachapin kawsan chaymanta.
Yanapaku: yachakuq
wawakuna yuyaychakunku chay qawasqanku kawsaq uywapas kankumanhina,
chaymantapacha hawarita qillqanku chay uywapas kanmanhina. Chaypaqmi yachachiq
yanaparin imaynatan wakichinkuman chayta, wawakunapa imaymana kawsaq
tarisqankumanhinalla.

Tupuymanta tapukuykuna
¿Makiykiwan
tupuqtiykiri hayka chanintaq kuwartayki, wikuyki, t’aqllayki centrímetro
nisqapi?
¿Haykamantaq
mamaykipa, taytaykipa makin aypan?
¿Haykamantaq chay tawa kuchu allpayki aypan
sichhus kuwartawan, utaq wikuwan, t’aqllawan chaninchaqtiyki?
¿Varawan
chaninchaptiykiri haykamantaq aypan chay tawa kuchu allpayki?

¿Imaraykutaq allin
chay tupuykunawan chay tawa kuchu chaninchay?
¿Ima sasachakuykuna
karqa chay tawa kuchuta tupuptiyki?

Puchkaq sipasta
qawasun.
Paymi pullirata
rurakuyta munam. Imaynatam pullira ruranankupaq tilata tupunku. Ima tupukunatan
apaykachanku. Chay rantinapaq runapa sayayninta qawankuchu.
Astawan yacharinapaq:
Chaypaq allinmi kanman
huk llank’ayta chay pacha ruraymanta wakichiy, chaypi tupukuna astawan
yachanapaq. ¿ Hayka millmataq yaykunman qaytuta pullira ruranapaq?
Imayna rakutaq kanan.
¿Hayka tilan yayku pullira ruranapaq?
Chaynan uk
llaqtakunapipas runakunaqa kurkunkuwan tupuyta yacharanku. Egipcio runakuna
cúbito nisqawan tupuyta yacharanku, kukuchumanta maki rukanakama, Griego
runakunataq chakinkuwan tupuyta yacharanku, Romano runakunataq tatkita
apakacharanku. (Bruce y  Talcott,
1988.)

RAP’I 3: TUPUNAPAQ
KURKUY

Tapukuykuna:
¿Hayka sayaymi kani
sichhus kuwartawan, wikuwan utaq t’aqllawan tupukuspa?
¿Hayka sayaymi kani
centímetro nisqapi?
¿Haykam kani kuwartapi
wiqawniykama?
¿Hayka wikuta
chankayri?
¿Haykamantaq chayan
paña rukana makiymanta, lluqi rukana makikama?
¿Kayri kikinchus
sayayniywan, ichari aswan hatunchus ichari uchuychus?
Uk yachakuq wawa
q’aytuwan sayayninta tupun. Chaymantataq chay q’aytuwan tupun yachaywasi uku
muyuyninta. Yachachiqtaq hatun rapipi karuchaq tupukunata pirqapi kaskachin.
Qutu
Tupuna
Tantiyasqa
Chaninchasqa

q’aytuwan
  sayayninta tupun



kuwarta



wiku



t’aqlla



vara



tatki



cintimitru


Yuyaychakunapaq
tapukuykuna:
¿Mayqin tupukunataq
aswa hasa apakachana?
¿Mayqin tupuwantaq
achwan chaninta aypachikun?
Yachachiq wawakunapa
llank’asqanta qatipan. Chaypi rikunman mayqin wawakunapas tupusqanpi sayasqan.

Astawan yachanapaq:
Tapumuna kanqa sichhus
harawikuna, takikuna makipaq, utaq kurkupa patminkunapaq kan chayta.
RAP’I 
4: MAKIY SAYAY, RAKHUY TUPUNAPAQ
¿Imaynatataq yachanki
haykataq’ipiyta atiwaq chayta?
Hatun siq’ipi qawaspa
rikunchisq’ipiq runakunata. Sapankan manaraqq’ipichkaspa tantiyanku
haykaq’ipinankuta marq’aywan.
¿Ichhu marq’ay
kikintachu llasan llant’a marq’aywan?
Imaraykutaq llant’a
marq’ay astawan llasan?
Umallanchikpi ninchik,
sichhus chay maypi sayasqan pacha kikillan chayqa llasayninqa lluqsin hayka ima
ñiti, ñiti churakusqanmanta, chaymanta,
Pichhus astawan
kaykunamanta yachayta munan chayqa kay yachay kuchuman yaykuspa ñawinchanman:
http://es.wikipedia.org/wiki/Densidad

Makipa
sayayninmanhinachu hayka puqtu arruwaman huntan chay yachakun?
Chayta yachanapaq
kunan huk llank’ayta rurasun.
Ñawapaqtaqa
wawakunaraq ninan hinachu, mana hinachu chayta, ichaqa ninayku imaraykun chayna
chayta.
Ñawpaqman lluqsin 2
yachaq wawakuna uchuymanta hatunkama, sapakama sayaykama cajata aparikuspa.
Sapakama wawaq makinta
tupuruna. Uk rapichapitaq churana hayka puqtu sara chay cajaman huntarqun
chayta.
Chaymanta tapusun:
mayqin makiyuqkunataq astawan puqtuta churaranku chay caja
huntachinankupaq.

Astawan yachasun:
Kaynata wakin tupuykunapa chaninchasun:
Astawan uchuycha
tupuna kaptin, astawan aska kutita kikin tuputa purichina kikinta tupunapaq.
¿Hina kaptinri
atikunmanchu wakin tupukuna riqsisqanchikman mirachiy? Qawasun, churasun sapa
tuputa sayayninmanhina: kuwarta, wiku, t’aqlla, vara, cintimitru, metro,
Martinpa sayaynin, Juliapa takkin, qillqana panqa, kukuchu, chaykuna.
¿Mayqintaq aswan hatun utaq uchuy? Hampara tupunapaq, ¿mayqin tupukunataq
astawan achka kuti yaykun? ¿Mayqintaq astawan puchuqta saqin?
Maruja uk tupu
chakrayuq, chaypim papata tarpunqa. Chaypa qayllanpitaq Siwarpa chakran
kallantaq ichaqa kuchkan tupulla, payqa siwarata takanqa. Chakramasin Alihupis
uk chiqta chakrachayuqsi, paypis siwarallatataq takanqa. Manaraq tarpuyta
qallarichkaspankus rimanakunku, hayka unaymi unuta sapa chakraman apasun nispa.
Mayqin runataq astawan unay qarpanan, imarayku. Tupu
chakraruqchu, kuchka tupu chakrayuqchu, ichari chiqta sayay chakrayuqchu.
Sichhus maruha uk pacha hapin unuta chayri, haykatataq hapinan Siwarri,
Alihuri.


Chaypaqqa maskana uk
imatapas ichaqa kaspita chaypi llantupa purisqanta kinsa p’unchaw ima qawana.
Ichaqa yachana imaynata yapakun uk pachapi, kuchka pachapi, kuwarta pachapi,
chaypi qawana mayna kutipun puriynin, wiñaynin, utaq chutakuynin chaykunata. Chaykunata
qillqaspa qillqana panqapi churana, chaymanta chay llank’aymanta riqsichina.

Chay hatun siqi
rap’ita qawaspa riqsipasun chakrapi ima mikhuykunas wiñachkan chayta. Sichhus
sapa laya mikhuykunata rikuchisun uk rimay siqiwan chayqa yaykuyta atisunmanmi
Algebra nisqa yachaykunaman, chaypitaq rurasunman yapayta, qichhuyta,
achkayachiyta, rakiyta.

Qawasun siwillapa
wiñasqan allpata, chaypi atisunmanmi sapa wachupi hayka siwillas kasqanta,
chaytataq riqsisun (A) nisqa siqiwan, chaymanta yupana llapan wachukunata,
chaytataq riqsisun (B) nisqa siqiwan, chaykunatataq askayachisun iskaynin
chanischasqapa qusqanwan. Kayhinata (AxB=C). chay (C) nisqa siqin llapan
lluqsisqanta riqsichin. Atikullanmantaqmi ñawpaqta wachukuna yupay (B),
qipamantaq hayka siwillakuna sapa wachupi kasqanta (A). Chayna kaptinpas ima
lluqsisqanqa kikillanmi kanqa (C).
Yachachiq astawanmi
matipanan kaynata tapukacharispa: imaynataña ruraspapas qallariymanta
qallarispas, qipamanta ñawpaqman qallarispapas hayka kasqanqa lluqsinqa ima
kasqallan. Chaynapim wawakuna sapankumantaq allimantataq “principios
algebraícos nisqata riqsinqaku. Chay imaynata ruraspapas kikillanman chayaymi
sutin “el principio de conmutatividad.”

Maruja tarpun 10
wachuta, sapa wachuman churan 5 papata. Hayka papatataq tarpun. Sichhus 7
wachutawan churanqa chayri, hayka papatataq astawan yapanqa. Llapanpiri
haykatataq tarpurqa.
Yachachiqqa atinmanmi
ukkunaniraq ruraykunata astawan askayachiyta, yapayta yachananku rayku.
Atikunmanmi
qichhuykuna yachanapaqpas.
Marujapa taytan qayna
watu chakranta tarpusqa 70 wachuwan, sapa wachutaq 8 papayuqtakama. Hayka
papatataq uqarin. Sichhus Maruja kunan wata 10 wachuta qichhuspa tarpun chayri
hayka papatataq uqarinqa.
Chayta urqunapaqqa
ñawpaqta 10 qichhusun 70, chaymantataq askayachisun 8wan, kaynata: (70-10)x8=C.
Sichhus ukhinata rurasun chayqa manam kikinchu lluqsinqa.
Chaymi ni sichhus
ukhinata ruranki chayqa manapuni kikinchu kanqa.




Munaynin:
achka pachkanayuq sasachakuyta chuyanchasun, chaymantataq
tikrasun chay puriyninkunata ecuaciones numéricas nisqapi.

Uk kutinsi, Ignacioqa
5 wachupi uk arrobawan, yaqa pachak aypaq papawan tarpusqan chakrata qawaq rin.
Chaypim Añas 3 wachuta mikhurapusqa, mana chayllachu, astawanpis papa
kurukunapis qipaq papakunamanta kuchkanta mikhurapullasqataq.
Chaymi Igacio
llakisqallaña hayka allin papallaña qipanqa chayta yachayta munan.
¿Kunan kay
sasachakuyta rurasun?

Kaynata rurasun:
Chay rurayta tukuruspa
willakunaykichis imaynatan chayarqankichik chay sasachukuy chuyanchayman
chayta.

1)
¿ Hayka papan sapa wachupi kasqa?
2)
¿ Haykatan añas mikhurapusqa?
3)
¿Hayka papataq qiparqa chay añapa mikhusqanmanta?
4)
¿Haykatan papa kuru mikhurapusqa?
5)
¿Hayka papataq qiparqa chay papa kurupa mikhusqanmanta?
6)
¿Hayka papataq qiparqun chay añaspa, papa kurupa mikhusqan
qipaman?

Ecuaciones nisqaman
hastasun:
Pachak pichqapi rakisqa qun iskaychunka
papakuna wachupi
Iskaychuka
kinsakutikama achkayachisqa qun suqtachunka papa atuqpa mikhusqan
Pachakmanta
suqtachunka qichhusqaqa tawachunka papa qipan atuqpa mikhusqanmanta
Tawa chunka iskaypi
rakisqa qipan iskay chunka papa kurukunapa mikhusqan
Tawa chunkamanta
iskaychunka qichhusqaqa iskaychunka papallaña qipan kurupa mikhusqanmantaqa
¿Hayka taqa papataq
qipan chay papa tarpusqamanta?

Munasqa:
Kaqmanta rakunta, llasayninta, mati kayninta
astawan yachapay
Yachanan muestra
urquyta, chayta achkayachispa, achkayachispa yaqa chiqa kasqanman chayanapaq.
Imakunan kanan:
Iskay kikin sayay cajakuna
Achka rumpukuna
puspuru cajachakuna
hatun caja huntachinapaq
Tapuykuna:
¿Hayka rumpukunataq
cajaman huntan?
¿Hayka
fuspuruchakunataq chay cajaman yaykun?
¿ Imaraykun astawan
achka fuspuruchakuna yaykun?
¿Mayqintan astawan
achka wayarayuq, rumpukunachu icha puspurukunachu?

¿Mayqintaq astawan
llasan?

Iskay tukuy llank’ana
Imakunam kanan:
Chusaq butillakuna
iskusqa sarakuna
qispi qiru, uchuy
wisllacha
Tapukuykuna:
¿Hayka iskuska
sarachakunataq butillaman haykun?
¿ Imaynatata
chaninchasun? hukkuna qispi qiruwan huntanqa, wakinkuna wisllawan, wakintaq
mana imayuq
¿Mayqinkunataq astawan
utqayta atiparunku hayka kasqanta?
¿Mayqinkunataq astawan
chaninta rurarqanku?
Tukuyunapaq:
Esmeralda papata qatun
qatuna wasipi. Eugenio papa rantiyta munan.
Munaynin:
Yapaspa, qichhuspa
rurasun.
Arruwa papaq
chanin…..A
Eugeniopa qullqi kusqan….B
Esmeraldapa qullqi
kutichisqan…..C

Yachachiq iskay kaq
chaninta huntachin sapa sinrupi, saqintaq ukta yachaq wawakuna chaninchaspa
huntachinanpaq. Chaninchasun:
Aruwaq chanin
Qullqipa chanin
Puchuq
S/ 20
S/50
S/ 30












Yachachiq kay
sasachakuyta ecuación nisqawan churay nispa mañakun.
Atipaynin:
A=B-C
B-A=C
C+A=B
PALTA 1: ÑAWINCHANA
PANQAKUNA MAYPI TARINA
