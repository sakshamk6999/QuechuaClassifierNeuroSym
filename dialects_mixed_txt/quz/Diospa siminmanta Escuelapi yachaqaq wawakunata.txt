  Diospa siminmanta Escuelapi yachaqaq wawakunata yachachinapaq
Q H A L I
K A N A P A Q T ’ A Q A
 Qhali kawsayniyoq kananchistan
Diosninchisqa munans
  Comisión Nacional de Educación Cristiana Iglesia Metodista del Perú
 Qhali kawsayniyoq kananchistan Diosninchisqa munan • Llapapaq qelqasqa carta página 1
 
Iglesia Metodista del Perú
Comisión Nacional de Educación Cristiana:
Nataly Romero Maita (Distrito Costa Norte) María Mendoza Solis (Distrito Sierra y Selva) Cristina Pacheco Corrales (Distrito Costa Sur) José Lipe Cruz (Distrito Sur Andino Inca) Ruth Mooney Sheets (invitada)
César Llanco Zavaleta (Coordinador Nacional de Educación Cristiana)
Créditos:
Diseñadora: Damaris Álvarez Siézar Dibujante: Valeria Veliz Rabanal
Traducción al quechua:
ATEK - Cusco
ASOCIACION TAWANTINSUYUMAN EVANGELIOP KANCHARINANPAQ
Iglesia Metodista del Perú
9 de Diciembre (ex Paseo Colón) 209 - Lima, Perú obispado@iglesiametodista.org.pe
Tel. 51-1-4318995
Facebook: https://www.facebook.com/iglesiametodistadelperu/ Rev. César Llanco: cllancoz@iglesiametodista.org.pe
Lima, junio del 2021
     Comisión Nacional de Educación Cristiana página 2

QHALI KAWSAYNIYOQ KANANCHISTAN DIOSQA MUNAN Imakunachus yachachikuykuna kasqanmanta
YUPAYNIN LLAPAPAQ QELQASQA CARTA 4
ÑAWPAQKAQ YACHACHIKUY (1) ¡SAMANAMANTA!
Marcos 6.30-32
Karina Gonzales Zuasnahabar y Ruth Mooney Sheets 7
ISKAYKAQ YACHACHIKUY (2)
ÑOQA CUIDAKUNI, QANTA CUIDANAYPAQ
Éxodo 30.17-21
Nataly Lucía Romero Maita 16
   KINSAKAQ YACHACHIKUY (3)
JESUSQA ATIYNINYOQMI WAQAYCHAWANANCHISPAQ
Lucas 8.40-42, 49-55
Aurora Chumpitaz de Bustamante
TAWAKAQ YACHACHIKUY (4)
¿ANCHA MUNAKUSQAY WAÑUKAPUQTINRI?
2 Samuel 1
Geovana Javier Pumacayo
28
39
  Qhali kawsaQynhiayloi qkakwansaynncihyiosqtaknaDnaionscnhiniscthanisqDaiomsnuinacnhi•sqLalampaupnaqn q•eYlquapsaqyanicnarta
página 3

LLAPAPAQ QELQASQA CARTA
Iglesia Metodistapi yachachiq qharikuna, warmikuna, hatun q’ochukuywan escuela dominicalpaq kay ñawpaqkaq patarata haywarimuykiku. Kay patara qelqaqkunaqa iglesianchismanta qharikuna, warmikunapiwan kanku, kay
pataraqa qanchis watayoqmanta chunka iskayniyoq watayoqkama erqekunapaq wachichisqa kashan.
¿Imamantan riman kay t’aqapi?
Imayna kawsasqanchisman hinan, yuyaykuyku qhali kanapaq ñawpaqkaq patara qelqa wakichiyta. COVID-19 onqoymi runaq kawsayninta mana allinman churan, kaqllataq wawakunaq kawsayninkutapas. Aswan uña wawakunapas kurak runakunapas manan entiendenkuchu imamanta wisq’asqa hina kashasqankuta, chaymantaqa llapa runan sayk’usqa kashan cuarentena nisqa hark’akuywan, mana llank’ana kasqanwan, mana qolqeq aypasqanwan, coronavirus familiankuta wañuchispusqanwan, chayraykun tawa yachachikuyta kay ñawpaqkaq patarapi haywarimuykiku.
Ñawpaqkaq Yachachikuy (1): ¡Samanamanta!
Rikuchiwanchis, tukuy ruwasqanchiskunamanta chaninpuni samaykuy kasqanmanta, sinchitan sayk’uchiwanchis llank’ananchis, estudionchis, manan tiempo kanchu pukllanapaq, nitaq familiawan kuska karunapaqpas tiempo kanchu, llapalla wasipi wisq’aykusqa kaspa manañan ima ruwaytapas atinchischu.
Iskaykaq yachachikuy (2): Ñoqa cuidakuni, qanta cuidanaypaq.
Wawakunatan yanapan, qhali kanankupaq, hinallataq familianpaqpas Protocolo nisqa hunt’ayqa ancha chaninpuni kasqanta entiendenankupaq.
Kinsakaq yachachikuy (3): Jesusqa atiyninyoqmi waqaychawananchispaq.
Manan ima ruwaytapas atinchischu coronavirus onqoypa ñawpaqenpi, aswan sasaraqmi kanpas wawachakunapaqqa, ichaqa yuyarichiykichismi Diosqa atiyniyoq kasqanta, munakuyninmantapas.
Tawakaq yachachikuy (4): ¿Ancha munakusqay wañukapuqtinri?
Wawakunaqa, maypachachus munasqa familian wañukapuqtinmi sinchita waqanku, manchasqa kanku, phiñasqa ima kanku... kurak runakuna hina, mana imanakuytapas atinkuchu, manan paykunaqa waqayta, llakikuykunata ima atipayta atinkuraqchu. May allinpunin kanqa imaynata llakikuyninkuta atipanankupaq yanapaykuyqa.
¿Pikunapaqtaq kay yachachikuykunata wakichishanchis?
Escuelapi kashaq wawakunaqa sinchi imapas ruway munaqmi kanku, ima ruwaytapas, yachaytapas manan sasachankuchu. Allintan rikusqankupi
Qhali kanapaq yachachina 1
 Comisión Nacional de Educación Cristiana página 4

yuyaymananku. Kusatan yuyaychakunku, Diospi iñiyninkutapas, yachayninkutapas, ima munayninkutapas, ima kamaq kayninkutapas, tukay munaq kasqankutapas rikuchiyta munankun. Diospi iñiyninkuqa ch’uyan, tayta-mamanku ahina kaqtinku, tayta-mamaqa paykunata cuidan, amachan, hinaspapas chanin kawsayta kamachikuykunawan rikuchin.
Wawakunaqa imaymana mana chanin kawsaytapas rikunkun, mayninpi wasinkupi tayta-mamankuq maqanakuypi kawsasqankuta ima, sinchi wakcha kawsayta, yarqaytapas muchunku, imatapas ruwaspa ñawpaqman lloqsinapaq, llank’anapaqpas manan kanchu. Paykuna necesitanku munakuq Diosta waqaychaqninkupaq reqsiyta, sasachaypi rikukuspapas paypi confianankupaq.
¿Imaynatan kay patarawan yachachina?
Sapanka yachachikuymi tawa chunka pisqayoq (45) minutosllapaq wakichisqa kashan. Llapallankun yachaqay horaspiqa ruwayman churakunanku, chay ruwaykunaqa sapanka llaqtaq yuyayninman hina k’askaqmi kashan, iglesiaqa hinantin cheqaspi kashasqanrayku, ahinapi huk nisqalla allintapuni yuyayninchispi hap’iqananchispaq.
Sapanka yachachikuymi huk bosquejo nisqawan qallarin, yachachikuytaq ch’umasqa kashan.
• Yachachiypa umachaynin
• Diospa simin qelqa akllasqa
• Yachaqanapaq kaq versiculo
• Chanin yachaqanapaq yuyay
• Imatan aypayta munanchis
Hinallataq huk carta qelqasqata haywariykiku yachachiq kasqaykirayku, chaypin kashan Diospa siminmanta ancha chanin yachachikuy yachachinaykipaq, qan kikiyki yachaqanaykipaqpas, ahinapi iñiyniykipi wiñashanallaykipaq, Diospa simintapas allinta reqsinaykipaq. Imatachus Diospa simin qelqamanta yachachikuyta, huk yachaykunawanpas yanapachikunaykipaq willashayku, chaykunawan aswantaraq imamanta rimashasqanta sut’itapuni entiendenaykipaq. Chaymantataq, yuyaychaykiku imaynatan kay yachachikuy wawakunaq kawsayninman tupaspa yachachinman chaytapas.
Kay yachachikuy ruwanapaqqa kinsa hawapi t’aqasqan kashan, sara llank’aywan tupanachisqa, hukninmi tarpuy, hukkaqnintaq wiñay, cosechapiwan:
Qallarisunchis kawsayninchismanta rimaspa (5-10 minutos)
Kay cheqaspi, allin hamukuyta wawakunaman qospa, hinallataq mañakuspaña, yuyaychaykiku iskay ruwayta, chay iskayninmantan qan huknillanta akllakunayki, hayk’a watayoqkunawanchus llank’asqaykiman hina. Kay yachachikuyta qallarinapaqqa wawakunaq imayna kawsashasqankumantan rimana. Imaynachus kawsasqankuman hinan, iskarayasqankuta, llakikuyninkutapas, ima munasqankutapas, necesidadninkutapas tarina, manaraq Diospa
Kay pataraqa qanchis watayoqmanta chunka iskayniyoq watayoqkama erqekunapaq wachichisqa.
Ruwaspa yachaqanku
Bosquejo nisqa , sapanka yachachikuypaq,
Willakuy qelqa
Qhali kawsayniyoq kananchistan Diosninchisqa munan • Llapapaq qelqasqa carta página 5
  u
y
T a
r
p

siminta yachaqashaspa kaykunata ruwana. Qallarinapaqtaq ruwasqanchista tupachisunchis Diospa simin qelqamanta yachachikuywan.
Diospa siminmanta yachaqasun (20-25 minutos)
Kay cheqaspin tarinchis iskay niraqmanta Diospa simin qelqa yachaqanapaq akllasqata.
Uña wawachakunapaq (manaraq ñawinchayta yachaqkunapaq), yuyaychaykiku willakuyta qan willanaykita, hinaspataq tapuna entiendesqankuta yachanapaq. Wawakuna imaynatachus entiendenankupaq hina willakuy willanaykipaq yuyaychakuy, paykunaq yuyayninkuman hina tupaqta.
Kurak wawakunapaqñataq (paykunaqa yachankuñan ñawinchayta), Diospa siminta ñawinchaspa qallarina, chaypaqtaq imaymana niraqmanta estudianapaq wakichikuna, chayrayku yaqapas llapan yachachikuypaq tapukuy wakichisqa kashan, paykuna kikinku kutichinankupaq, aswantaraq yachaqanankupaqtaqmi wakichisqa ruwanakuna kashallantaq yuyayninku phaskarikunanpaq. Allinta llank’anankupaq yuyaychaykiku huch’uy t’aqallapi kanankuta, kinsa otaq soqtakama erqechakuna kananku, erqekunaq imaynachus kasqankuman hina t’aqaspa, ahinapi hukmanta huk llapanku ruwanankupaq. Qantaq tapukuykunata qelqasqataña llank’anankupaq qonayki. Chaymantataq kutichisqankuta llapaman willanqaku, yachachiqtaq allin yuyaykunata ch’umaspa qelqanqa.
Imaynan iglesiakunapi textokunata umapi hap’inchis, ahinallatataqmi huk textota Diospa siminmanta yachamusqanchista qona. Kay texto yachamusqankuta ruwayman churana, chayta ruwaspan wawakuna wiñaypaq yachasqankuta yuyanqaku, ahinapi wawakunaq soqonpi kawsay simi takyananpaq.
Kawsayninchispi ruwayman churanapaq (15-20 minutos)
Kay cheqaspin cosechasunchis yachachisqanchista. Manan yachachimusqanchisqa hunt’asqaraqchu aswanpas yuyayninchisqa wawakunaq kawsayninku t’ikrasqa kananmi. Chayraykun munanchis paykuna Diospi aswanta confiakuyta yachanankuta, munakuyninta, waqaychakuq kayninta, kawsayninkupaq allin yuyaykukuyta yachanankupaq, yachanallankutaqmi Diosta qatikunankupaq yuyaykukuyta, runamasinkuta munakuytapas, kay cheqas yachachikuypin askha ruwaykuna ruwanapaq kashan, ichaqa akllanayki mayqenkaq ruwaychus aswan allinta yanapanman chay kaqta.
Suyakuykun kay yachaqay wakichisqa qanpaq, hinallataq iglesianchispaqpas hatun saminchaypuni kananta. ¡Diosninchis hatunchasqa kachun!
Comisión Nacional de Educación Cristiana Iglesia Metodista del Perú
Año 2021
Wñay
  Cosechay
  Comisión Nacional de Educación Cristiana página 6

ÑAWPAQKAQ YACHACHIKUY (1) ¡SAMANAMANTA! MARCOS 6: 30-32
Yachaqanapaq versiculo: “Soqta p’unchaymi llank’anki, tukuy ima ruwanaykitapas ruwanki, qanchiskaq p’unchaymi ichaqa ñoqa Diosniyki Señor Diospaq t’aqasqa samana kanqa...” Exodo 20:9-10.
Chanin yachanapaq yuyay: Diosninchisqa maytapunin munakuwanchis chaymi allin kawsayniyoq kananchista munan. Samaykuqtinchismi cuerponchista cheqaqmanta cuidashanchis, hinataqmi mosoq kallpawan ima ruwanatapas chaninninpi ruwasun.
Imata aypayta munanchis:
1. Señor Jesusqa discipulonkunaq kawsaynintan cuidarqan.
2. Kunantaq rimarisun sapa p’unchay hina ima ruwananchiskunata wakichiyta amataq qonqasunchu samananchista, qhalillapuni kananchispaq.
HAMAWT’APAQ QELQASQA CARTA
Diospa Simin Qelqaman hina
Kay yachachikuywan sut’inchayta munanchis, imaynatachus Señor Jesusqa yuyaykurqan runaq kawsayninpi samayqa allinpuni kasqanta.
Marcos 6:30-32 qelqaman hinan tarinchis Señorninchis Jesusqa discipulonkunatan samanankupaq ch’inneq cheqasman apayta munarqan, paykunaqa sayk’usqa kutinpusharqankun predicaq risqankumanta, llaqtan-llaqtantan mana reqsisqanku wasikunapi samarispa ima purirqanku, paykunaqa Diospa Simintan willamuspanku, askha onqosqakunata qhaliyachirqanku, supaykunatapas runakunamanta qarqorqanku, (Marcos 6:12-13). Kay ruwamusqankuqa kusikunapaqchá karqan, ichaqa sayk’usqan tarikurqanku. Paykunaqa musphana llapan ruwamusqankutan Jesusman willayta munarqanku.
Chaykamataq Señor Jesusqa waqasqa, llakisqa kasharqan. Yachachiqnin, bautizaqnin primo wawqen Juanta Herodespaq warmin ancha phiñakuyninwan ñak’achisqan hawa (Marcos 6: 14-29). Yaqapunichá Señor Jesusqa sinchi llakisqa kasharqan, otaq pay kikin wañupunanta yuyaymanachirqan. Discipulonkunaqa yaqapas llapankun Juan Bautistaq discipulonkuna karqanku, chayrayku paykunapas llakiwan ñit’isqa kallarqankutaq.
Askha runakunan Jesusta discipulonkunantinta muyuykurqanku yanapayta mañakuspanku. Paykunapaqtaq manan mikhuykunallankupaqpas tiemponku ayparqanchu.
Askha runakunan kasharqanku, sapankapas paypaq necesidadnin hukkunaqmanta aswan chaniyoq kasqanta yuyaspanku. Chayta rikuspataq Señor Jesusqa khuyapayaykuspa yanapayta munarqan.
Ichaqa sinchi sayk’usqañan kasharqanku.
Señor Jesusqa discipulonkunantinmi cuerponpipas, yuyayninpipas sayk’usqa kasharqanku. Paykunaqa imakunachus ruwasqankuta yuyarispa chaninchanankupaq huñuykusqa kananku karqan. Ruwamusqankuta chaninchaspataq puñunanku karqan illariq tutantin.
 Ñawpaqkaq yachachikuy (1): ¡Samananchispuni! página 7

Jesuspaq yuyayninpiqa sut’in kasharqan mana runaq chayananman rispa samananku, hinaña runakunaq askha necesidadninkuta yachashaspapas. Chayraykun, discipulonkunata nirqan ch’inneqman rispa samanankupaq.
Llank’aypas, samaypas qallariy p’unchaymantapachan chaninchasqa karqan, qanchiskaq p’unchaypin Diosqa samarqan, samana p’unchayqa israelita runakunapaq kamachikuymi karqan, tawakaq kamachikuyninkupin chaninchasqa karqan. Exodo 20, Deuteronomio 5 qelqakunapin sut’inchasqa kashan, samana p’unchayqa kinsa yuyaywan sapaqchasqa kasqan, adoranapaq, samanapaq, chaninpipuni kawsanapaq.
Chaymi Diospa llaqtanqa llank’asqankumanta sayananku karqan, ahinapi Diospa munayninta waqaychaq kasqanta sut’itapuni reqsinankupaq.
Cuerponkuta, chakrankutapas samachinankupaq, llank’aqninkunamanpas huk p’unchayta samanankupaq qonan karqan. Kay ruwayqa chay ñawpa tiempokunapi sapan Israel llaqtallapin rikukurqan, kunantaq yachanchis kay ruwaykuna yachaywan wakichisqa kasqanta.
Kawsananchispi ruwayman churanapaq
Coronavirus onqoymi kay pachantinpi llank’anata sayachin. Taytakunapas, mamakunapas wasillamantañan llank’anku, wakinpaqtaq mana llank’ananku kapunchu. Kaqllataq wawakunapas wasillamantaña estudianku, wakintaq estudionta qollopunku. Askha runakunan wasinkumanta mana lloqsinkuchu, khumpankuwan, familiankuwan tupanallankupaqpas. Wasillankupin p’unchay-p’unchay tiyanku, chaymi llakikuymanta onqopunku. Wasi-wasipi ch’aqwaypas yaparakapun.
Kay hina kaqtinqa sapa p’unchaypaq chanin ruwaykunata wakichina. Wawakunapas, kuraq runakunapas, allin wakichisqa tiempota llank’anankupaq necesitanku, sapa p’unchay imakunatachus ruwanankupaq. Manaña tayta-mama wakichiqtinkupas wawakuna wakichikunanku imatachus ch’isiyaqnintin ruway atisqankuman hina ruwanankupaq.
Allinta puñuyqa kusapunin. Manataqmi llapallanchischu igualta puñusunman. Qholla wawachakunan puñunku yaqapas tuntantin p’unchaynintin hina. Watayoq otaq iskay watayoq erqechakunan yaqapas puñunku chunka tawayoq horasta hina, kinsa otaq tawa watayoq erqekunan puñunku yaqa chunka iskayniyoq horasta hina. Escuelapi kaq erqekunan puñunanku chunka horasta hina, adolescente wayna-sipastaq isqonmanta chunka horasta hina, kuraq runakunataq qanchismanta pusaq horasta hina.
KAY YACHACHIKUYTA YACHAQASUN
QALLARISUNCHIS KAWSAYNINCHISMANTA RIMASPA (5-10 minutos)
Akllay hukkaqnin ruwayta,
manaraq yachachinata qallarishaspa ruwanankupaq.
Comisión Nacional de Educación Cristiana
página 8
  Ruwanapaq materialkuna:
• Drama ruwanapaq qelqa (2)
• Willakuyta rikuchinapaq seq’e (anexo) (3)
• Jesuspaq tiemponpi churakuna p’acha (4)
• Estudio bíblico ruwanapaq tapukuykuna (5)
• sapanka wawakunapaq tablero (anexo) (7)
• Wawakuna pintanankupaq seq’ekuna (anexo) (9)
   u y
T a r p
 
 Wñay
• ¿Imaniwaqchistaq kay familiaq kawsayninkumanta?
• ¿Qankunaq tiempoykichisri imayna wakichisqataq kashan?
Yuyaymanananchispaq: Jesusmi yachachiwanchis chanin yachachikuyta, imaynata sapa p’unchaypaq wakichikuyta.
DIOSPA SIMINMANTA YACHAQASUN (20-25 minutos)
Kunantaq t’aqaykipi ruwachinki, wiñayninman tupaq ruwanakunata.
3. Diospa simin willakusqanmanta (uña wawakunapaq)
Kay willakuyta llapa t’aqaykipi wawakunaman willay, kay tapukuykunata tapuspataq
entiendesqankuta yachanki. Anexo 1 nisqapi seq’ewan yanapachikuyta atiwaqmi willakuyta
sut’inchanapaq.
Yachankichismi Jesuspa chunka iskayniyoq munasqa khumpankuna kasqanta, paykunataq discipulo nisqa karqanku. Paykunaqa Señor Jesuspa tukuy imachus ruwashasqanta makilla rikusharqanku, runakunata yachachishasqanta, onqosqakunata qhaliyachishasqanta, runakunamanta supaykunata qarqosqantapas. Huk p’unchayñataqmi Jesusqa paykunata nirqan, “kunankamaqa ñan allintaña yacharqonkichis. Kunanqa qankunañataq rispa ñoqa hina llank’amuychis. Munanin
1. Rimanakuna
Llapankuta yanapay imakunatachus kay CORONA virus onqoy sapa p’unchay kawsayninkupi huk nirayta paqarichisqanta yuyaykunankupaq.
• ¿Imaynataq p’unchaykuna qanpaq karqan manaraq cuarentena qallarishaqtin?
• ¿Imaynatataq corona virus chayamuspa huk niraqman kawsayninchista tukurqachin?
• Manaraq corona virus chayamushaqtin ruwasqaykichiskunamanta ¿Imakunatan aswanta yuyarinkichis?
2. Dramata ruwanapaq
Munaqkunata waqyay drama ruwanankupaq.
Drama ruwaqkunan kananku: Huk mama, Carla, pusaq watayoq erqe, Luis, chunka iskayniyoq watayoq erqe.
Wasi ukhupin Carlaqa puqllashan. Hinallamanmi mamanqa haykumun.
Mamanmi nin:
Carlataq kutichin: Mamaqa nillantaq: Carlataq kutichin: Mamaqa nillantaq:
Luistaq nin:
Rimanakuna
Carla ¿Imatan ruwashanki? ¿Manachu estudiashawaq? chunka horasñamá kanpas.
Pukllakushanin. Manan estudiaymanchu nispa.
Cívicamanta tareaykita kunanpaqmi apanayki. ¿Maytaq Luisri?
Puñushanmi nispa.
¿Puñushan? ¡chunka horas tutaymantañamá! yaw Luis, ¡rikch’ariy!
Manakaw sayk’usqan kakushani. Iskay horas pacha paqariykaman videojuegopi pullarqani.
  Ñawpaqkaq yachachikuy (1): ¡Samananchispuni! página 9

qaylla llaqtakunata rinaykichista, qankunañataq runakunata yachachimuychis, onqosqakunata qhaliyachimuychis, supaykunata runakunamanta qarqomuychis,” nispa. Discipulokunataqmi rinankupaq kusisqa karqanku, chaymi nirqanku: “!ñoqanchispas Señor Jesus hina runamasinchiskunata yanapamullasuntaq¡” nispa, hinan iskay-iskaymanta lloqsirqanku.
May kusisqan kutimurqanku imaymana ruwasqankuwan. Llapan ruwamusqankutan Jesusman willayta munarqanku. Jesusman qayllaykuqtinkutaqmi askha runakunaq muyuykusqan payqa kashasqa, yanapayninta suyakuspanku. Paykunaqtaq manaña kallpankupas karqanñachu wakin runakunata yanapaykunankupaq. Ancha sayk’usqa kasqankurayku.
Jesusta qhawarispankutaqmi llakisqa, sayk’usqa uyayoq kashasqanta repararqanku. Manan asikuyninpas kaqñachu karqan. Chaymi paykunaqa Jesusta tapuykurqanku, ¿Iman sucedesunki?, nispa. Jesustaq paykunata llakisqa uyantin qhawarirqan: “¿Manachu uyarirqankichis?, bautizaqniy primoy Juan Bautistatan wañurqachinku”, nispa nirqan. Discipulokunataq musphaspa qhawaykunakurqanku. Wakinninkuqa manchay amigontinmi Juan Bautistawanqa karqanku. Manan cheqaq kasqantachu yuyarqanku, chaymi nirqanku: “Juanqa wañurqonmanchu”, nispanku.
Jesusmi paykunata nirqan: “kunanpacha kaymanta lloqsisunchis, hakuchis ch’inneqman samamunanchispaq, risqaykichismanta willawaychis, amigonchis Juanpa wañukapusqanmantapas waqamusunchis”, nispa. Jesusqa yacharqanmi samariyqa chaninpuni kasqanta. Askha runatan yanapamurqanku, manañan kallpankupas karqanñachu. Puñuytan munarqanku, paykunalla kayta munarqanku. Hinan huk barcopi ripurqanku paykunalla ch’inneqman, ahinapi samanankupaq.
Yuyarinapaq tapukuykuna
• ¿Imanaqtinmi discipulokuna sayk’usqa kasharqanku?
• ¿Imanaqtintaq Jesuspas llakisqataq, sayk’usqataq kasharqan?
• ¿Imatan ruwananku karqan?
• ¿Imaynataq qankunari kankichis sayk’usqa kaspari?
4. Diospa siminmanta huk testimonio (kuraq erqekunapaq)
Discipulo Felipeq rantinpi churaykukuspa discipulokuna hina p’acharukuspa, kunan p’unchay
ñawinchasqapi, imarayku chaykuna sucedesqanta sut’inchay.
Imaynallan wawakuna. Sutiymi Felipe, Jesucristoq discipulonmi kani. Uyariwaychis, sinchi sayk’usqan kashani manachu hina atiymanñachu imachus sucedesqanta willakuytapas. Huk semanañan karun Jesuspa kachawasqankuqa, iskay-iskaymanta Jesusmanta willamunaykupaq qaylla llaqtakunaman rinaykuqa. Onqosqakunatapas qhaliyachimurqaykun, runakunapas allillantan chaskiwarqanku, llapan llaqtakunapin tutallamanta sayarispa ancha tutakama Diosmanta willaspayku llank’arqayku. Kusisqan kutimurqayku, ichaqa sinchi sayk’usqa. Chayanpuqtiyku hinan, Jesusqa willawarqanku waqanapaq willakuyta: “manchay khumpanchis Juanmi wañurqakapun”, nispa niwarqanku, paytaqa Juan Bautista nispan suticharqanku. Manan wañukapurqanchu, aswanpas rey Herodesmi wañurqachin. Ñoqapas manaraq Jesuswan purishaspayqa Juanwanraqmi purirqani. Hinan mana imanakuytapas atirqanichu, kaqllataqmi wakin- niykupas sinchi llakisqa qheparqanku.
   Comisión Nacional de Educación Cristiana página 10

5. Diospa siminmanta yachaqana (kuraq erqekunapaq)
Kunantaq kurak erqekunataña valikuy hinaspa imatan Jesús discipulokunantin ruwasqankuta yachanankupaq qhawarichunku. T’aqay kinsa kinsamanta, otaq soqtakama, hinaspataq willasqamanta tapukuykunata qoy. Tukupuqtinkutaq huñupuy tapukuykuna kutichisqankuta llapaman willanankupaq. Hinaspataq ch’umana Diospa siminman hina chanin yuyaykuna tarimusqankuta.
Kunantaq ñawinchay Marcos 6:30-32 qelqapi.
1. ¿Ñawpaqtaqa ima ruwaytan discipulokuna munarqanku llaqtan-llaqtan purimusqankumanta?
2. ¿Imaynataq runakunaq yuyayninku karqan chay purimusqanku llaqtakunapi?
3. ¿Imaynataq sientekurqanku Jesuspas, discipulonkunapas?
4. ¿Ima ruwaytan Jesus yuyaykurqan?
5. ¿Ima ruwanankutataq yuyanki paykunalla chay ch’inneq cheqaspi kashasqankupi?
6. ¿Imaraykutaq sinchi allinpuni samaykunanchisqa?
Sapanka rimarinanpaq
T’aqa-t’aqapi tapukuykunata kutichisqankutan tukuqtinku hina, wakmanta huñuspa uyariy kutichisqankuta. Kunantaq ñawpaq kaq t’aqata niy, ñawpaq kaq tapukuyman kutichisqankuta llapaman willanankupaq, wakin t’aqakunataq willachunku sichus huk niray ruwasqanku kallaqtin. Kunanqa iskaykaq t’aqañataq willanqaku iskay kaq tapukuyman kutichisqankuta, chay hinata qatipanqaku, ichaqa manan llapan t’aqaq ruwasqankutachu qayllamanta uyarina, sinchi unaymi kanman, erqekunapas sayk’urapunkumanmi. Tukukuypiqa sut’inchanaykin kanqa llapan ruwasqamanta, imaynan Diospa simin nisqanman hina.
6. Yachaqanapaq versiculowan ruwana
¿Imaynataq yuyayniykichis kanman sapa p’unchay semanantin estudianayki kaqtin? ¿Chunka iskayniyoq horasta huk p’unchaypi llank’awaq hinarí? Diosqa yachanmi cuerponchis samachina kasqanta. Necesitanchismi huk tiempota estudiananchispaq, samananchispaq, pukllananchispaqpas, Diospa siminta yachananchispaq mañakunanchispaq ima. Kanmi tiempo sapanka ruwanakunapaq. Manan ch’isiyaq p’unchaytachu huk ruwanallata ruwasunman. Señor Jesucristo discipulonkunawan samaq rispankuqa, qallariypi Diospa chaninchasqantan ruwasharqan. Diospa simin qelqapin tarinchis Diosqa soqta p’unchaypi tukuy ima kamasqanta, huk p’unchay samasqantapas. Chaymi nirqan ñoqanchispas llank’asqanchismanta samananchispaq. Uyariychis kay kamachi churasqanta:
“Soqta p’unchaymi llank’anki, tukuy ima ruwanaykitapas ruwanki, qanchiskaq p’unchaymi ichaqa ñoqa Diosniyki Señor Diospaq t’aqasqa samana kanqa.” Éxodo 20:9-10.
Kunantaq erqekunata iskay t’aqaman t’aqay. Ñawpaqkaq t’aqan qelqa yachaqasqankuta kuskankama rimachunku, iskaykaq t’aqataq tukupachunku. Kuti-kutirispa yachachunku hunt’asqata yachanankukama. Yachachinaykitaq sapa domingo hina escuela dominicalpi ahina ruwana kasqanta. Nillawanchistaqmi ñoqanchispaq chay hinata sapa p’unchay kawsayninchispi ruwananchista.
Ñawpaqkaq yachachikuy (1): ¡Samananchispuni! página 11

KAWSAYNINCHISPI RUWAYMAN CHURANAPAQ (15-20 minutos) Akllay hukkaqnin ruwayta, manaraq yachachinata qallarishaspa ruwanankupaq.
7. Sapa p’unchay hina ruwanapaq tablero
Cosechay
 Sapanka wawakunaman qoy semanapi sapa p’unchay hina, sapa hora hina ruwanapaq tablero wakichisqata (anexo nisqata qhaway). Kunantaq yachachiy sapa p’unchay hina huk horariota wakichikunankupaq, ahinapi allin wakichisqa kanqa imachus ruwanankuta hunt’anankupaq. Rikch’arispa puñunamanta sayarinanku horastaqa hunt’anankun, imakunatachus ruwanankutapas: maqchikunanku, p’achakunanku, desayunananku, estudiananku, samarinanku, wakmanta estudiananku, almorzananku, pukllananku, hukkunatawan ima. Sapa p’unchay ruwanapaq wakichisqa ancha chaninpuni kasqanmanta rimana, imaynatachus yanapakun qhalilla, kusisqalla kawsanapaq kasqanta, ahina kawsanatan Diosninchisqa munan.
8. Pantomimata ruwana
Wawakunaman allinta sut’inchay, hinaspa paykuna ruwananku sapa p’unchay hina ruwanakuna wakichisqata. Llapallanku puñuq churakuchunku maypichus tiyasqankupi. Sapankankumantaq ima ruwanankupaq willanayki. Kaypi imayna ruwanata qhawarisunchis, chaymantataq ruwana sapanka llaqtaq costumbrenkuman hina.
Qanchis horas tutamanta:
Qanchis horas phasminta:
Pusaq horas tutamantataq: Isqon horas phasmintataq:
puñunamanta hatarina Bañakuna
P’achakuna
desayunota ukyana Kiruta muqch’ina
estudianapaq tiyaykuna samana.
Ahinan wakichisqa kanan ch’isiyaq p’unchaypaq puñuna horaskama. Chaymantataq paykunawan rimay: “¿Imayna wakichisqan tiempoyki sapa p’unchaypaq kashan? ¿Chay hina wakichisqachu tiempoyki kashan?”, nispa. Kallpanchay Tayta-mamankuq yanapayninwan huk horariota ruwakunankupaq. Sut’inchay chaninpuni horasninpi puñunankuqa, hatarinankupas, allinta samanankupaq askha horas kananpaq. Tapuykuy may cheqaspi estudiasqankuta, kanallantaqmi huk ch’inneq cheqas, hinallataq allinta sientekusqayki cheqaspas, chaypi yuyaymananaykipaq. Sut’inchay Diosqa qhalilla, kusisqa kananchista munasqanta, chayraykun horarionchis sapa p’unchaypaq wakichisqa kanan.
9. Pintanapaq seq’ekuna (uña wawakunapaq)
Sapanka wawakunaman rakiy huk seq’eta pintanankupaq, chaytaqmi tarikun (anexo nisqa cheqaspi). Seq’eta qhawachispa sut’inchay imaynatachus huk familia, horarionkuta wakichikusqankuta, tiempollanpi imatapas ruwanankupaq, llank’anankupaq, estudianankupaq, pukllanakupaq, mikhunankupaq, puñunankupaq, Diostapas yupaychanakupaq ima.
 Comisión Nacional de Educación Cristiana página 12

ANEXO
KINSAKAQ RUWAY RUWANAPAQ (3) Jesusmi discipulonkunata samanankupaq apashan.
Samana tiempo
   Ñawpaqkaq yachachikuy (1): ¡Samananchispuni! página 13

QANCHISKAQ RUWAY RUWANAPAQ (7) • Tablero
      lunes
   martes
   miércoles
   jueves
   viernes
   sábado
   domingo
   6:00
          7:00
                        8:00
          9:00
                 10:00
                 11:00
                 12:00
                        13:00
          14:00
                 15:00
                 16:00
                 17:00
                 18:00
                        19:00
          20:00
                 21:00
                 22:00
                       Comisión Nacional de Educación Cristiana página 14

ISQONKAQ RUWAY RUWANAPAQ (9) • SEQ’EKUNA PINTANAPAQ
“Soqta p’unchaymi llank’anki, tukuy ima ruwanaykitapas ruwanki, qanchiskaq p’unchaymi ichaqa ñoqa Diosniyki Señor Diospaq t’aqasqa samana kanqa...” Exodo 20:9-10.
 Familiantinmi tukuy ruwayta hunt’anaykupaq tiempoykuta t’aqayku.
Ñawpaqkaq yachachikuy (1): ¡Samananchispuni! página 15

ISKAYKAQ YACHACHIKUY (2) ÑOQA CUIDAKUNI, QANTA CUIDANAYPAQ ÉXODO 30: 17-21
Yachaqanapaq versiculo: “Mana wañunankupaqmi makinkuta chakinkuta maqchikunqaku”. Éxodo 30:21a
Chanin yachanapaq yuyay: Sacerdotekunaqa makinkuta, chakinkutan maqchikunanku karpaman haykunankupaq. Diosqa munanmi maqchisqa purinanchista; chayraykun ancha allinpuni sapa ratu hina makinchisqa maqchisqa kanan, ahinapi ñoqanchispas, familianchispas qhalilla kananchispaq.
Imatan aypayta munanchis:
1. Tarisunchis Éxodo qelqapi ancha allinpuni maki maqchikuna kasqanta, hinaspataq tupanachisun kunan kawsayninchiswan.
2. Huk dramata ruwaspa rikuchisunchis imaymana formanmanta qhali kawsanapaq cuerponchis cuidanata, hinallataq familianchispaqtapas.
HAMAWT’APAQ QELQASQA CARTA
Diospa Simin Qelqaman hina
Kaypi kashan huk qelqa, imaynan Dios yupaychana karpa kasqan qelqasqa. Israel llaqtaqa ñan Egipto suyumanta kacharichisqaña kaspa yacharqankun qespichiq, kacharichikuq Dios kasqanta. Kunanqa, ch’inneq pampapin Israel runakunaqa tarikunku, hinan wakichisqa karqan cheqas-cheqaspi kawsanankupaq, qhawarirqankun may cheqaspi wañuqkunata p’ampanankupaq, may cheqaspi ayllukuna huñullapi tiyanankupaq, kallarqantaq karpapaq t’aqasqa cheqas, huk-kunapaqpas.
Huk cheqaspin karpa karqan. Kay cheqasqa ch’uya nisqa cheqasmi karqan, kikin Dios chaypi kasqanrayku, llaqtataq payta chaypi yupaycharqanku. Karpa /Tabernáculo nisqaqa llapan ayllukunaq chawpinpin karqan. Éxodo qelqapin tarikun imayna chaninchasqa kasqanqa.
ISKAYKAQ CHEQAS (Ch’uyay-ch’uya cheqas)
ÑAWPAQKAQ CHEQAS (ch’uya cheqas)
Uray lado
ATRIO (hawa patio)
Wichay lado DioswanTupana karpa
Yuraq linomanta karpa kancha
Sacrificio haywanapaq altar
Comisión Nacional de Educación Cristiana
página 16
Broncemanta puruña
     Rimanakuy arca
 Diospa ñawpaqenpi T’anta churana mesa
Incienso Qori candelero ruphachina
Altar
   Inti haykuna lado
PUNKU
   
Karpa t’aqasqata rikunchisñan, askha hawapi t’aqasqa karqan; askha cheqaspi t’aqasqa kashaqtinpas iskay t’aqapi t’aqasqa kasqanmi sut’ipuni rikukurqan: hukninmi tabernáculo huk-kaqnintaq patio nisqa. Tabérnaculo cheqaspin Ch’uyay-Ch’uya cheqasqa karqan, kay cheqaspin Diosqa kasharqan. Kay Ch’uyay-Ch’uya cheqasmanqa sacerdotekunallan, Diosta yupaychanankupaq haykurqanku. Huk cheqaspitaq kasharqan patio nisqa cheqas, chaypitaq karqan sacrificio haywanapaq altar, broncemanta puruña ima. Patio nisqa cheqasmanqa pi runapas haykuyta atillarqanmi.
Sapaq-sapaq t’aqasqa kasqanqa Medio Oriente nisqa suyukunapaq chaninpunin karqan, ch’uya cheqas, qhelli cheqasmanta t’aqasqa kasqanrayku. Chayraykun sacerdotekunalla atirqanku Diosman qayllaykuspa serviyta, llaqtaq qayllanpipas, paykunaqa ch’uyanchasqan karqanku. Ch’uyanchakunankuqa karqan makinku, chakinku maqchikuymi. Makinkutaqa maqchikurqanku ima qhellikunapas llamisqanku hawan, manaraq Diosman serviciota ruwayta qallarishaspa, kaqllataq chakinkutapas maqchikullaqkutaq purimusqankupi qhellikuna sarumusqankuta. Qhellikunamanta ch’uyanchasqa kaspallan Dios yupaychayta atirqanku, runamasinku serviytapas. Israel llaqtaqa hatun suyun karqan, ichaqa ayllu- ayllupi t’aqasqa, sapa p’unchay hinan ch’uyanchakuqku. Ichaqa sacerdotekunallan Diosman sacrificio haywaytaqa atirqanku, ahinan karqan Dios yupaychayqa llaqtata serviypas. Chay hinaqa nisunman sacerdotekunaqa iskaynin cheqaspin purirqanku, ch’uyay-ch’uya cheqaspi hinallataq qhelli cheqaspipas.
Kawsayninchispi ruwayman churanapaq
Covid-19 paqarimusqanwan sinchi sasachakuy tiempopin kawsashanchis. Sapakutinmi ninku, makitan maqchikuna, mascarillawanmi churakuna, mana kay onqoywan hap’ichikunanchispaq nispa. Huk niymantaqa, kaykuna ruwayllawanmi kay millay onqoyta atipanapaq kasqanta ninku. Kay mana kasunapaq hina kamachikuykunan ancha allinpuni karqan, mana sacerdotekuna wañunankupaq, chay ruwasqankutan reparananchis, kay kamachikuna hunt’ayqa ñoqanchispaqpas, familianchispaqpas allinninchispaqmi kashan.
Askha wawakunan kawsanku abuelonkuwan. Imaynan abuelonkuna hawayninkuta cuidanku hinallatataqmi hawaykunapas abuelonkuta cuidananku. (Yachanchis hinapas abuelokunaqa ratuchallan COVID-19 onqoywanqa onqorqapunkuman). ¿Imaynatan cuidasunman abuelonchiskunata? makinchista maqchikuspa. Sacerdotekunapas ñawpaqta maqchikuqkun, Diosman qayllaykuspa yupaychanankupaq hinallataq llaqtaman qayllaykuspa servinanpaqpas.
1 Pedro 2:9 niwanchis, Diospa wawankunaqa kurakkunapas, uña wawakunapas, Diospa sacerdotenmi kallanchistaq, chayraykun atinchis Diosninchis yupaychayta. Imaynan Éxodo tiempopi sacerdotekuna ch’uyanchasqa kananku karqan Diosta yupaychanankupaq, llaqtankutapas servinankupaq, chay hinallataq wawakunapas atillankutaqmi runamasinta servispa Dios yupaychayta, makinkutapas maqchikuspanku. Llapanchis cuidanakuspanchismi atinchis Diosninchis serviytaqa. Wawakunaqa Diosta yupaychanku, manan takikunata takispallachu, wakinkunata cuidaspankupas Diosta yupaychashankun, huk niypiqa makinkuta maqchikuspanku.
Ahinaqa, yacharqonchisña, imaynatachus sacerdotekuna iskaynin cheqaspi purisqankuta: ch’uya cheqaspi, qhelli cheqaspipas. Ñoqanchispas kunanqa kawsashanchis kay iskay cheqaskunapin: wasinchismi (ch’uya cheqas) calle purisqanchistaq (qhelli cheqas) nisqa. Wasinchisqa ch’uya cheqasmi, chaypiqa atinchis familianchista cuidaspa Dios yupaychayta. Callekunaqa qhelli cheqasmi, chaypi purispan covid 19 onqoywan hap’ichikusunman.
Iskaykaq yachachikuy (2). Ñoqa cuidakuni, qanta cuidanaypaq página 17

Kay onqoymanta amachakunanchispaq, iskay cheqaspi purisqanchismanta amachakunapaqpas kanan “broncemanta puruñanchis” manan imapaschu, aswanqa huk puruñapi maqchikunapaq unu, jabonpiwan (alcohol otaq unu lejiantin) wasi haykuna punkunchispi, chaypin maqchikunanchis imaynapipas callemanta covid-19ta apamushasunman chayrayku. Wasinchismanqa haykunanchis qhellimanta maqchikuspaña, pichakuspaña, chay hinapin familianchista munakunchis, cuidanchispas, chay hinaqa wasinchismi tukunan Diospa tiyanan ch’uya cheqas, munakuypi ñoqanchispura cuidanakusqanchiswan.
KAY YACHACHIKUYTA YACHAQASUN
QALLARISUNCHIS KAWSAYNINCHISMANTA RIMASPA (5-10 minutos)
Akllay hukkaqnin ruwayta manaraq yachachinata qallarishaspa ruwanankupaq.
1. Rey mañakun nisqa pukllaytan tukurachisun Diosmi mañakun nispa
(Kay pukllaymi tupachisqa “rey mañakun nisqa pukllaymanta).
Imayna pukllanankuta willay: pukllanapaq cámara web nisqan hap’ichisqa kanan. Willay wawakunaman otaq pin pukllachiq “Dios” simita rimanan manaraq imatapas mañakushaspa. Manaraqtaq “Dios” simita ñawpaqta imatapas mañananpaq rimanchu chayqa, manan wawakunaqa kasukunankuchu. Atipanqa qhari wawachus otaq warmi wawachus, pichus askha punto ruwaqmi llallinqa. Pichus sapa kutin hina llalliqmi imatapas apamunqa. Chaypaqmi, sapankaq punto ruwasqankuta qelqana. Kunanqa mañakunan apamunankupaq, imatapas pichanapaq kaqta: pichanata, recogedorta, arielta, lejíata, trapeadorta, unuta, jabontawan sapankata (ch’ulla-ch’ullamanta). Kay hinata ninqa: “Diosmi mañakun pichanata”, nispa qharichapas otaq warmichapas phawaspa apamunqa pichanata, hinaspataq camara webman rikuchinqa, mayqenchus ñawpaqta rikuchiqmi llallinqa ahinapi llapan ima kaqkunatapas apaspa tukunqaku.
Rimanakuna
• ¿Imapaqmi allin, erqekuna apamunankupaq mañasqanchis?
• ¿Sapa p’unchay hinachu hoqarinchis chaykunata?
• ¿Imanaqtintaq kay ruwanakunaqa valeqpunin ninkichis?
2. Imaynachus kasqan: ¡Manan munanichu makiy maqchikuyta!
Llapan t’aqaman willay mana ruway munasqanmanta hinaspataq tapukuykunawan tapuspa paykunawan rimay.
Luciaqa qanchis watayoq erqechan, payqa sinchi qasaq, chiriq kasqan llaqtapi tiyan. Luciaqa chanin kawsayniyoqmi, imatapas chanintapunin ruwan, ichaqa huk sasachayninmi kan: manan makinta qhellichayta munanchu, ¿Imanaqtin? Wayta pallana qochamantan unuqa khutullaña wasinkama chayan, chay rit’i orqoqa Huancayo llaqtapin kashan. Luciaq wasinpiqa kanmi
Comisión Nacional de Educación Cristiana página 18
  Ruwanapaq materialkuna:
• Laminakuna qhawachinapaq seq’ekuna (anexo 3 )nisqapi
• Jesuspa tiemponpi churakuna p’acha (5)
• Tapukuykuna (6)
• Power point nisqapi qhawanankupaq (7)
• Yachachinapaq materialkuna (8)
• Pintanapaq seq’ekuna, crayolapiwan (11)
   u y
T a r p
 
   Wñay
ducha electrica, q’oñi unuwan bañakunanpaq, ichaqa manan wakin pilankunapiqa q’oñi unu kanchu. Qasay tiempopi nishuta chiriqtin, unuqa aswan khuturaqmi lloqsimun. Nishu khutu unu kaqtinmi Luciaqa sapa kuti hina mana makinta maqchikuyta munanchu, makichan mana khutuyarunanpaq.
Rimanakuna
• ¿Reqsinkichischu qhari otaq warmi erqechakunata mana makinku maqchikuy munaqta?
• ¿ Imaraykupunitaq wakin erqechakuna makinku maqchikuyta mana munankumanchu?
Yuyaymanananchispaq: ¿Imapitaq tupanman Dios munakuywan maki maqchikuywan? Diospa simin qelqapiqa kashanmi maki maqchikuymanta willakuy.
DIOSPA SIMINMANTA YACHAQASUN (20-25 minutos)
Kunantaq t’aqaykipi ruwachinki wiñayninman tupaq ruwanakunata.
3. Diospa simin willakusqanmanta (uña wawakunapaq) Willakushasqan ratupi, qhawachiy laminata anexo nisqapi kashan chayta.
Israel llaqtaqa egiptopi esclavo kasqankumanta kacharichisqa kasqa, tawa pachaq watan esclavo kasqaku. !Diosqa may hinatan munakurqan, chaymi paykunata kacharichirqan¡. Kunanqa kacharichisqa llaqtan kapurqanku, ch’inneq pampapin tiyasharqanku. Paykunaqa manan ñoqanchis tiyasqanchis wasipi hinachu tiyarqanku, aswanpas karpakunallapin tiyarqanku (qhawachiy chay huk kaq laminata) kay tukuy llaqtaqa ayllu-ayllupin wakichisqa kasharqanku, sapanka ayllupitaqmi askha familia karqanku, chimpa-chimpa purataq tiyarqanku. Ichaqa ¿yachankichu iman ancha chaninpuni kasqanta?
Israel suyuq karpa-karpapi tiyasqankuq chawpinkupin huk ch’uya cheqas karqan: Diospaq karpanta (qhawachiy iskaykaq lamina nisqata). Kay karpaqa chaninpunin karqan, chaypin Diosta yupaychaqku, Diostaqmi chay cheqaspi kasharqan. Askha t’aqapi t’aqarisqan karpaqa kasharqan (qhawachillaytaq kinsakaq lamina nisqata) ichaqa allinta reparanayki sut’ipuni iskay cheqaspi t’aqasqa kasqanta, hukkaqmi Dioswan tupana cheqas, huknintaq runakunapaq patio, Ch’uyay-ch’uya cheqasqa Diospa kashasqan cheqasmi karqan, sacerdotekunallan kay cheqasmanqa haykuyta atirqanku, patio nisqa cheqaspiñataq kasharqan sacrificio ruwanapaq altar, broncemanta ruwasqa puruñaq kasqanman ichaqa llapa runan haykuyta atirqanku. Chay tiempopiqa Dios yupaychayqa atikurqan sacrificio haywayllawanmi, chaypaqtaqmi apananku karqan huk uywata Diosman haywanankupaq.
Kunanataq (qhawachillaytaq tawakaq lamina nisqata) huk p’unchaymi Dios Moiseswan rimarqan, chaymi nirqan: “broncemanta puruñatan ruwanki chaypi sacerdotekuna makinkuta, chakinkuta maqchikunankupaq“, nispa. Kaytaqa ruwanqaku Diospa Ch’uyay-ch’uya cheqasman haykunankupaq hinaspa sacrificiota haywamunankupaq. Manataq makinkutapas, chakinkutapas maqchikuqtinkuqa sacrificio haywaq haykuqtinkun wañunqaku. !Imaynataq kayri¡ Diosqa Sacerdotekunata kamachirqan, makinkuta, chakinkuta maqchikunankupaq, manaraq Diosta yupaychashaspa,
Iskaykaq yachachikuy (2). Ñoqa cuidakuni, qanta cuidanaypaq página 19

llaqta runatapas servishaspa. Runakunaq Diosta yupaychanankupaq apamusqanku uywakunataqa sacerdotekunan sacrificiopi haywananku karqan. Qhawarisunchis ancha chaniyoqpunin Diospaqqa karqan maqchikuspa kawsayqa. Manaraq Dios yupaychayta, runatapas serviyta qallarishaspaqa maqchisqan kananku karqan, makinkupas, chakinkupas maqchisqa kanan karqan. Manan atikurqanchu qhelli makintin, hallp’a chakintin Dios yupaychayqa, llaqta runakuna serviypas. Manataq sacerdotekuna kay kamachikuyta hunt’anqakuchu chayqa, wañunqakun. !Manchakuymá¡ makinkuta, chakinkutapas mana maqchikusqanku hawa wañunankuqa. Diosninchisqa sacerdotenkuna hunt’anankuta munarqan, ruway atikuqlla kasqanrayku. Makita, chakitapas maqchikuspa.
Diosninchisqa munanmi maqchisqallapuni kawsananchista, kawsayniyoq kananchispaq, kaqllataq familianchispaqpas. Chay hinapin Diosta kusichinchis, ñoqanchista cuidakunchis, runamasinchistapas.
Yuyarinapaq tapukuykuna
• ¿May cheqaspin kasharqan Diospa tiyanan karpa?
• ¿Imanaqtintaq chay cheqasri chaninchasqa karqan?
• ¿Pikunataq haykunan karqan chay Ch’uyay-ch’uya cheqasmanri?
• ¿Imakunatataq ñawpaqta ruwananku karqan manaraq Dioswan tupana karpaman
haykushaspa sacrificiotapas manaraq haywashaspa?
• ¿Imanaqtintaq sacerdotekunari makinkutapas, chakinkutapas maqchikunanku
karqan?
• ¿ Imaraykutaq ñoqanchis makinchista maqchikunanchis?
4. Yachaqanapaq versiculowan mimikata ruwana ((kurak erqekunapaq) “Mana wañunankupaqmi makinkuta chakinkuta maqchikunqaku”. Éxodo 30:21a
Kay textota yachachina mimica ruwaywan. “chakinkuta maqchikunqaku” (chaytan rikuchinqaku chakinkuta hap’ikuspanku) “makinkutapas” niqtin (makinkuta maqchikuq tukunqaku) “mana wañunapaq” (rikuchinqa mana wañuytawan). “Éxodo 30:21a” nispataq (makinkuta hap’inqaku librota hina).
Kay textota iskay kinsa kutita rimachina allinta hap’iqanankukama. Chaymantataq llapanku kunkayoqta qaparispa textota qatipanqaku. Kinsa kaqpitaq ch’inllamanta kutipanqaku textota. Mimicata ruwaspan yuyarinqaku textota. Yachachikuyta qatipananchispaqmi kay textotaqa kutipashanchis.
5. Israel llaqtaq imayna kawsasqanmanta qhawarisun (kurak erqekunawapaq) Huk sacerdotemanta willakuyta wakichiy, Aaronpa mirayninmanta, hinaspataq p’achachiy
chay tiempo p’achawan.
¡Imaynallan wawakuna! ñoqaqa sacerdote Joseymi kashani, sacerdote Aaronpa mirayninmi kani. Yachanaykichispaq, tawa pachaq kurak watan llaqtay Israelqa Egipto suyupi esclavo karqan, Diosmi ichaqa ancha munakuq kaspa kacharichimurqan chay suyumanta. Kunanqa ch’inneq pampapin kashayku, karpakunallapitaqmi tiyaykupas, manan qankuna hina allin wasikunapichu. Llaqtayqa askha ayllukunapin t’aqasqa kashan, sapanka ayllukunapin askhay-askha familia kanku. Sapanka ayllukunataqmi
   Comisión Nacional de Educación Cristiana página 20

tiyanku chimpa-chimpapura. Ichaqa yachaychis, llapan ayllukunaq chawpinkupin Dioswan tupana karpa kashan.
Dioswan tupana karpaqa cheqaq chanin cheqasmi, chay cheqasmi Dios yupaychana, chaypitaqmi Diosqa kashan. Dioswan tupana karpaqa t’aqa-t’aqapi chaninchasqan kashan, ichaqa iskay hatun t’aqapi t’aqasqan kashan: Dioswan tupana Ch’uyay- ch’uya cheqas, huknintaq patio nisqa, (qhawachiy kinsakaq lamina nisqata). Ch’uyay-ch’uya cheqasqa Diospa tiyanan cheqasmi, chay cheqasmanqa ñoqayku sacerdotellan haykuyta atiyku. Patio nisqa cheqasmantaq llapa runakuna haykuyta atinku. Chaypin kashan broncemanta hatun puruña, sacrificio ruwana altarpiwan. Dios yupaychayqa sacrificio haywaymi, huk uywata apaspa sacrificiota haywaymi. !ñoqanchismi waqyasqa kashanchis kaykuna ruwananchispaqqa¡ !maytan munani Dios serviyta llaqta serviytapas¡ ichaqa yachananchis, askha kamachikunatan hunt’ana kanqa, chaykunataqa cuidadowanmi ruwana.
6. Diospa siminmanta yachaqana (kuraq erqekunapaq)
T’aqay erqekunata kinsamanta phisqakamapas huñuykuspa. Kamachiy Exodo 30: 17-21 qelqata ñawinchanankupaq hinaspataq kay tapukuykunata kutichinqaku. Kutichisqankutan qelqana kanqa, chaymantataq llapan t’aqaman willanqaku.
Ñawinchanqaku Éxodo 30:17-21 kay tapukuykunatataq kutichinqaku:
1. ¿Maypitaq ruwananku karqan sacerdotekunaq maki maqchinankuta?
2. ¿Patiopi pikunataq kasharqanku? ¿Imatataq altarpiri ruwarqanku?
3. ¿Pitaq kasharqan Ch’uyay-ch’uya cheqaspiri? ¿Imatataq chaypiri ruwana karqan?
4. ¿Imanaqtintaq Sacerdotekunata Dios kamachirqan chakinkuta, makinkutapas maqchikuspa pationta, altarnintapas Dioswan tupana karpaman haykunankuta?
5. Sacerdotekunaq ruwasqankuta hinan ñoqanchispas callemanta kutispaqa ruwanallanchistaq. ¿Imatataq ruwananchis Diosta hatunchanapaq, familianchis munakusqanchista, cuidasqanchistapas rikuchinanchispaq?
Rimarinapaq
Sapanka t’aqakunata mink’ay yachamusqankumanta willanankupaq. Hinaspataq qan ch’umay rimasqankuta, hamawt’apaq qelqasqa cartata hina.
7. Ch’usaqkunaman hunt’apana yachaqanapaq versiculomanta pisiq (faltaq) simikunata (kuraq erqekunapaq)
“Mana wañunankupaqmi makinkuta chakinkuta maqchikunqaku”. Éxodo 30:21a
Kay textota qelqay Power point nisqa programapi, mana hinataq hatun papelpi hinaspa llapanku huk kunkalla ñawinchananku. Qhepa puntapiñataq huk papelchawan pakanki pisi-pisimanta simikunata, chay hinanata ruway kinsa kutita otaq tawa kutitapas, llapan simikunata pakanaykikama, wawakunata kamachinki yuyayninkumanta pakasqa simikunatawan ñawinchanankupaq, hinaspa simikuna pakasqaykita llapanta rimanqaku, hunt’apanqaku.
Iskaykaq yachachikuy (2). Ñoqa cuidakuni, qanta cuidanaypaq página 21

 Cosechay
8. Kutipanapaq yachaqay: broncemanta puruña
Kay broncemanta puruña ruwanata ruwanapaqqa yachachiq hina qanpuni ruwarunayki manaraq yachachishaspa, ichaqa yachanaykin imakunachus erqekunaq kapusqanta chaykunawan paykunata yachachinaykipaq, icha plastilina kaqtin chaywan ruwankuman otaqchus t’uru kaqtinpas chaywan ruwankuman, mana hinataq wikch’upunapaq kaqkunawanpas ruwallankumantaq, ichaqa bronce colorman rikch’akuqtan ruwana, pisqakaq lamina nisqawan tupachinapaq, chayman rikch’akuqmi kanan. Mana hinataq papelpi dibujasqata pintanankupaq qona (soqtakaq lamina nisqapi dibujasqata). Kay puruña ruwasqankuta yuyarispa, Diospa simin qelqa nisqanman hina chakitapas, makitapas maqchikuyqa chaninpuni kasqanta yuyarinqaku.
KAWSAYNINCHISPI RUWAYMAN CHURANAPAQ (15-20 minutos) Kaykunamanta huk-kaq ruwayllata akllay yachachikuypi ruwanapaq.
9. Yachasqanku yuyaykunata rimanku
Wawakunata tapuykuy: ¿Imakunata ruwaspan cuerponchista cuidana kanman? Kutichisqankuta pizarrapi otaq papelotepi qelqay. Wawakunata kallpanchay llapan chay yuyaykuna nisqankuta ruwayman churanankupaq. Kallanmantaqmi huk niraymanta ruwanapaqpas. Página web nisqapi mana pagaspalla maskhanapaq. Haykunaykipaq: https://www.mentimeter.com/, qelqachikuspa ruwayta qallariy.
 10. Watuchiyta ruwana mimica ruwaywan
Wawakunata niy huk-hukllamanta ñawpaqman lloqsispa mana rimaspalla cuerponkuwan willananku imaynatas cuerponku cuidakuyta, hinallataq familiankuqpatapas. Wakin erqekunataq rimananku imamanta ruwashasqanta. Imachus kasqanta taripaqqa payñataq kaqta ruwanqa wakinkuna reparanankupaq.
11. Pintanapaq seq’e
Sapanka wawakunaman qona huk seq’eta pintanankupaq, crayolakunatawan. Paykunawantaq rimay chaninpuni maqllikuy kasqanmanta ahinapi paykuna, llapan familiantin, khumpankunantinpas qhalilla kawsanankupaq.
 Comisión Nacional de Educación Cristiana página 22

ANEXO
KINSAKAQ RUWANAPAQ (3) • LAMINA 1
 Iskaykaq yachachikuy (2). Ñoqa cuidakuni, qanta cuidanaypaq página 23

KINSAKAQ RUWANAPAQ (3) • LAMINA 2
  Comisión Nacional de Educación Cristiana página 24

KINSAKAQ RUWANAPAQ (3) • LAMINA 3
 Iskaykaq yachachikuy (2). Ñoqa cuidakuni, qanta cuidanaypaq página 25

KINSAKAQ RUWANAPAQ (3) • LAMINA 4
  Comisión Nacional de Educación Cristiana página 26

CHUNKA HUKNIYOQ RUWANAPAQ (11) • PINTANAPAQ SEQ’E
 Cuidakusunchis makinchista maqllikuspa.
“Mana wañunankupaqmi makinkuta.... maqchikunqaku”. Éxodo 30:21a
Iskaykaq yachachikuy (2). Ñoqa cuidakuni, qanta cuidanaypaq página 27

KINSAKAQ YACHACHIKUY (3)
JESUSQA ATIYNIYOQMI WAQAYCHAWANANCHISPAQ LUCAS 8:40-42, 49-55
Yachaqanapaq versiculo: “Ama mancharikuychu, iñillay, kawsallanqan, nispa.” Lucas 8:50b Chanin yachanapaq yuyay: Señor Jesuspaqqa atiynin kanmi kawsaymantapas
wañuymantapas. Paypi suyakuqtinchisqa, atiynintan rikuchiwasun yanapaykuwananchispaq.
Imatan aypayta munanchis:
1. Willasun imaynatan Dios atiyninta, khuyakuynintapas Jairoq ususinwan rikuchirqan chayta.
2. Mañakusun Señor Jesusninchispa yanapayninta familianchiskunaq kawsayninkupaq.
HAMAWT’APAQ QELQASQA CARTA
Diospa Simin Qelqaman hina
Kay willakuypin tarinchis Jesuspa khuyakuyninta, atiynintapas Jairoq ususinman kawsayta qosqanwan.
Manaraq kaykunata ruwashaspan Jesusqa huk Gadará nisqa runata waranqa-waranqa supaypaq makinmanta kacharichisqa. Runata qhaliyachisqan qhepamantan, chay llaqtayoq runakuna chaskinankumantaqa, rogakurqanku llaqatankumanta Jesús ripunanpaq, hinan Jesusqa boteman haykuspa Galileaman kutipurqan.
Maypacha Jesus wakmanta Galileaman kutipuqtinmi ichaqa, ancha askha runan kusisqa suyasharqanku qocha patapi. Hinallamanmi qayllaykamurqan Jairo sutiyoq runa, payqa sinagogamanta umalli runan karqan, ancha chanin atiyniyoq respetasqa umalli runa. Ususinmi nak’arisharqan onqoywan, chayraykun yuyaykukurqan Jesusman qayllaykuyta. Jesusman qayllaykuspataq qonqoriykukurqan. Jesusqa ancha chanin atiyniyoq kasqanraykun huch’uyaykukurqan. Jesustaqmi yuyaykukurqan paywan riyta, ichaqa hark’asqan karqan. Jairotaq sinchita waqarqan ususin wañurqapusqanta uyarispa.
Kay willakuypin rikusunchis Jesusqa sipaschata yanapaykunanmanta sinchi llakisqa kasqanta. Chaypin reparasunman Señor Jesuspaqqa ancha chaninpuni wawakuna kasqanta, allin kanankuta munasqantapas.
Manan Jesusqa sonqochaykuyllatachu munarqan aswanpas nirqan: “ama manchakuychu, iñiy, qhaliyallanqan”, nispa. Payqa huk mana rikuna milagrota ruwarqan runakunaq llaksakunankupaq hinaraq.
Jesuspa tiemponpiqa runakunaq costumbrenkun karqan wañuqmanta kunkayoqta qapariy, wañusqanmanta nanasqa kasqankuta rikuchinankupaq yuyaywan.
Chay waqaqkunaqa warmikunan karqanku ichaqa “qolqemanta” waqaqku. Chay waqaq warmikunaqa kasharqanchá Jairoq wasinpipas.
Jesusmi Jairoq ususinta kawsarichirqan, Jairoqa munarqanmi ususin kawsarinanta chayta rikuspan Jesusqa kawsarichirqan. Rikuchikurqantaqmi Jesusqa tukuy atiyniyoq kasqanta. Kawsarichispataq mikhuchiychis nirqan, runakunaq ñak’arisqanta rikuspan yanapaykurqan.
   Comisión Nacional de Educación Cristiana página 28

Jesuspa milagro ruwasqanqa musphanan karqan, imaraykuchus leyman hina manañan ayataqa llamiykunañachu karqan, nitaq warmitapas, hinaña warmi wawacha kaqtinpas, chayqa qhellichakuymi karqan. Jesustaqmi makinmanta hap’iykuspa paywan rimarqan. Runaq umanman maki churaykuyqa karqan saminchay otaq atiy hunt’aykuy. Manan Jesusqa tukuy atiyniyoq kasqallantachu rikuchikurqan, aswanpas munakuq, khuyapayakuq kasqantawanmi. Jesusqa achhuykurqan allichachaq runakunaq pisichasqanku runakunamanmi, chaykunaqa qhari wawakuna, warmi wawakuna karqanku, paykunatan yanapaykurqan necesitasqankuman hina.
Kawsayninchispi ruwayman churanapaq
Kay p’unchaykunapi familiakunan COVID-19 onqoywan sinchi sasachaypi tarikunchis, manan khumpanchiskunawan, nillataq ayllunchiskunawanpas tupaykachiwanchischu. Qonqayllamantan tukuypas cambiarqakapun. Distanciamiento social nisqa kamachikuy rikhurin onqoywan contagiachikunamanta, wañurunamanta manchapakusqamantan, chaymi manaña watunakuytapas atinchisñachu. Chaymi runaqa kawsashan manchasqa, llakisqa, muspharisqa. Kay hina tiempopi kawsaspan, askha wawakuna sasachaypi rikukunku, wakinmi onqoykapunku, wakinpaqtaq khumpanku wak llaqtakunaman ripunku, wakinpaqtaq wasipi animalchankupas wañupun, hukkunapas.
Askha runakunan, warmipas, qharipas, familiakunaq necesidadninkuta, wawakunaq sasachaynintapas qhawarispa, allichayta munanku. Askha kutin Señor Jesusqa chay runakunaq chawpinta yanapasunki.
Hinaña mana allichay atiy kaqtinpas, Jesusqa munan wawakuna paypi confiakunankuta.
Kunanqa wawakunata kallpanchasun cheqaqmantapuni Diospi iñinankupaq. Diosqa wawakunata uyarinqa, sasachayninkuta allichayta yanapanqa, munakusqanraykun paykunamanta llakikun, wawakunapas paypi confiakunankutan munan.
KAY YACHACHIKUYTA YACHAQASUN
QALLARISUNCHIS KAWSAYNINCHISMANTA RIMASPA (5-10 minutos)
Akllay hukkaqnin ruwayta, manaraq yachachinata qallarishaspa ruwanankupaq.
1. Pukllana: yanapakuq botiquin nisqata
Manaraq pukllayta qallarishaspa wakichina huk botiquinta (kananmi algodón, curitas, pomadas, vendakuna hukkunapiwan) wawakunata niy kichanankupaq, hinaspataq paykunapura imayna ruwayta wakichichunku. Mana botiquin kaqtintaq llaqtankupi hampi qorakunata hampipaq wakichinanku.
Kinsakaq yachachikuy (3). Jesusqa atiyniyoqmi waqaychawananchispaq página 29
  Ruwanapaq materialkuna:
• Kananmi huk botiquín hunt’asqa hampikunayoq, otaq llaqtaykipi hampi qorakuna (1)
• Anexo nisqapi kinsa kaq qelqa (lámina 3)
• Puñuna seq’e, warmi erqechapiwan, tawa kaq anexo
nisqapi
• Diospa siminmanta estudiopaq tapukuykuna (5)
• Crucigrama askha copiasqa anexo nisqapi kashan(6)
• Takiypaq letrankuna, tononpas wakichisqa (7)
• Kanan periódico, revista, goma, tijeras, ch’usaq papel
(8)
• Mañakunapaq qelqa wakichisqa (9)
   u y
T a r p

   Wñay
Rimanakuna
• ¿Imaynataq yuyayniyki karqan k’irikunapaq hampikunata hap’ishaqtiyki?
• ¿Imanaqtinmi ancha allinpuni botiquínniyoq kayqa?
• ¿Pillatapas yanapay necesitaqta yanapaykurqankuchu?¿Imatan ruwarqanku?
2. Ruwanapaq: onqosqa wawakuna
Huk-hukmanta wawakuna onqosqaman tukuspa pampapi wikch’urayachunku médicoq yanapayninta suyakuspa.
Wakin wawakunataq yanapanqaku kallpachaq simikunata rimapayaspa. Ichaqa llapan kashaq wawakunan kantullamanta ruwananku.
Rimanakuna
• ¿Imatataq yuyanki amigonku yanapaqkunamanta?
• ¿ Pitaq yanaparqasunki onqosqa kashaqtiyki otaq k’irisqapas kashaqtiyki?
• ¿Pikunataq yanapaykuy sonqoyoq kashawaqchis?
Yuyaymanananchispaq: Diospa siminmanta yachamusqanchispi huk runan sinchi onqosqa kaspa wañupurqan. Kunan uyarisunchis ima sucedesqanmanta.
DIOSPA SIMINMANTA YACHAQASUNCHIS (20-25 minutos) Kunantaq t’aqaykipi ruwachinki wiñayninman tupaq ruwanakunata.
3. Diospa simin willakusqanmanta (uña taksa wawachakunapaq)
Kay willakuyta t’aqaykiman willay, ichaqa tupasqata rimay sonqo kawsarichiq hina,
kuyukachaspa ima. Kunantaq qhawachiy lamina nisqata, chayqa anexopin kashan.
¿Imatan tayta-mamaykichis ruwankuman onqosqa kashaqtiykichis? ¿Imatataq ruwawaq huk khumpayki sinchita onqorapuqtin? ¿Manapuni qhaliyaqtinrí? Sinchi onqosqa kashaqtiyki, ¿wañupunaykitachu tayta-mamayki yuyaykunkuman? ¿Imatataq paykuna ruwankuman? ¡Doctormanchá apasukiman otaq hospitalman! Paykunaqa tukuytan ruwankuman qhaliyanaykita munaspa.
Kunantaq Jesuspa ruwasqankunamanta, huk willakuyta willasqaykichis. Kay willakuypi ruwasqanpas musphanallapaqtaqmi kashan. Kay willakuypin tarinchis Jairo sutiyoq taytamanta. Paypa ususinmi karqan sinchi onqosqa, mana qhaliyaqpaq hinañachu.
Jairoqa sinagogapi umalli runan karqan, chaypitaqmi Diostapas yupaycharqan, Jesusmantan uyarisqa askha onqosqakunata qhaliyachisqanta. Chay hinaqa, Jairoqa ususinta sinchi onqosqata qhawaykuspan, mana hinallata qhawayta munaspan, Jesus maskhaq phawarqan. Tariruspataq qonqoriykukurqan Jesuspa ñawpaqenpi, kaytan nirqan: “¡ususiymi sinchi onqosqa kashan, wañurqoq hinallaña! Ama hina kaychu, hamuy hinaspa makillaykitapas cuerpon pataman churaykuy” nispa.
Usqhaytan Jesusqa Jairowan wasinta rirqan, ñan rishasqankumantaqmi, runakuna Comisión Nacional de Educación Cristiana página 30
 
Jairoman aypamurqanku hinaspan nirqanku: “amaña Jesusta pusayñachu ususiykiqa wañusqañan”, nispa. Hinan Jairoqa waqarqan, ichaqa Jesuspi iñiyninqa manan pisiyarqanchu. Hinan Jesusqa nirqan: “ama mancharikuychu, aswanpas iñillay”, nispa.
Chayaruqtinkutaq askha runata waqashaqta tarirqanku. Jesustaq nirqan: “¿Imanaqtinmi waqashankichis? payqa puñushallanmi”, nispa. Jesusqa sipaschaq makinta hap’iykuspan nirqan: “¡Sipascha, qanta niyki, sayariy!”, nispa, hinan sipaschaqa sayarirqan. Llapan chaypi kashaqkunan musphaspa qhawarqanku. ¿Ima nispataq qhawaykunakurqanku? Willanakurqanku Jesuspa ruwasqanmanta atiyniyoq kasqanmantawan.
Ima munaymá Jesuspa ruwasqanmanta willakuyqa. Jesusmi tukuy atiyninta churarqan runaq sasachayninpi, mana allichay atisqankuta ruwananpaq. Payqa makillan kashan familiakunaq necesitasqanta yanapananpaq.
Llapanchispas Diospaqqa chaninkaman kanchis. Jesuspaqpas wawakunaqa chaninpunin kanku.
Yuyarinapaq tapukuykuna
1. ¿Imanispataq Jairoqa valekurqan Jesusta?
2. ¿Imanispan Jesusqa Jairota nirqan, sipaschaykiqa wañurqapunñan niqtinku?
3. ¿Ima nirqanmi Jesusqa qaparispa waqaq runakunata?
4. ¿Imatan ruwarqan, ima nirqanmi Jesusqa sipaschaq kasqanman haykuspa?
5. ¿Imaynatan kay willakuyqa tukun?
6. ¿Imanaqtinmi Diospi suyakuyninchis kanan?
4. Yachaqanapaq versiculo: ruwanankupaq (uña wawakunapaq) “Ama mancharikuychu, iñillay, kawsallanqan, nispa.” Marcos 5:36
Hamuq kaq anexopi seq’eta sapanka wawaman qona. Hinaspa pintanqaku puñunata, sipaschata ima, hinaspataq puñunata kuchunqaku chayman sipaschata suchuykachinankupaq.
5. Diospa siminmanta yachaqana ((kurak wawakunapaq)
Wawakunata t’aqana hayk’achus kasqankuman hina, mana hina kaqtinqa huk t’aqallapipas.
Ñawinchana Lucas 8:40-42, 49-55 tapukuykunatataq kutichina.
1. Jairoq imayna kasqanta qelqana.
2. ¿Imatan Jairo ruwarqan Jesuspaq ñawpaqenpi?
3. ¿Imaynatan Jairo llakikusqanta rikuchikurqan sipaschan onqosqa kashaqtin?
4. Rimasun imatan Jesús ruwarqan Jairoq mañakuyninman.
5. ¿Imanaqtintaq Jesus kay simikunata Jairoman rimapayarqan, sipascha wañusqaña kasqanta uyarispa? “Ama mancharikuychu, iñillay, payqa qhaliyanqan”, niqtin. Lucas 8:50b
6. ¿Imaynatan Jesusqa atiyninta rikuchirqan onqoy patapi, wañuy patapipas?
Kinsakaq yachachikuy (3). Jesusqa atiyniyoqmi waqaychawananchispaq página 31
  
Ch’umana rimanapaq
Uyarina t’aqapi tapukuykuna kutichisqankuta, hinaspataq ch’umay llapan kutichiykuna uyarisqata.
Ñawinchasqanchis qelqapin tarinchis Jesuspa sipaschaq qhaliyananta munaspa llakikusqanta. Reparananchismi kashan Jesuspaqqa sinchi chaninniyoqpunin wawakunaqa qhalilla allillan kanankuqa. Chay hinaqa, manan Jesuspa munayninqa sonqochaykuy yuyayllachu karqan. Aswanpas nirqan:“Ama mancharikuychu, iñillay, kawsallanqan,” nispa. Aswanpas huk milagro ruwaytan yuyaykurqan runakuna chaywan musphanankupaq.
Kay willakuypin tarinchis imaynatachus Jairo ususinta munakusqanta, imataraq payrayku ruway munasqantapas. Chay munakuymanta aswan chaninpuniqa Hanaq pacha Diospa munakuyninmi. Diosqa munakunmi wawankunata, chayraykun allinkunallatapuni wawankunarayku ruwanqa.
Kay willakuypi yachamullarqanchistaq Dioswanqa tukuy imapas atikusqanta. Jayroq ususinqa wañukapurqanmi. ¡Jairopaqqa sinchi llakikuymi karqan! Chayraykun Jesusqa nirqan: “Ama mancharikuychu, iñillay, kawsallanqan”, nispa. Maypachataqchus ima hatun sasachaypipas rikukuspaqa, yuyarina Jesuspa “iñillay” nisqanta. Jesusqa manan atiyninyoq kasqallantachu rikuchikurqan, aswanpas sumaq kasqanta, khuyapayakuq kasqantapas.
6. Yachaqanapaq versiculo: crucigramapi (kuraq erqekunapaq)
Kunataq rakiy kurak wayna-sipaschakunaman crucigrama nisqa qelqata, hunt’apanankukama suyanki, chay crucigrama qelqasqataq kashan anexo nisqapi. Hinaspataq llapanku askha kutita textota kutipanqaku. Chaymantataq rimaychis textopi ima nisqanmanta.
7. Huk takiywan kutipana
Kay takiyta yachachiy llapan wawakunaman, yachamusqankuta yuyarinankupaq. Kaypin kashan takinapaq qelqasqa, kaqllataq tocasqapas. Kaypin tarinki: https://www.youtube. com/watch?v=48ZGinBP4Nc
Onqosqa sipaschamanta
Onqosqa sipaschaqa manan asikuyllatapas munanchu Mana qhali kaspa manan lloqsiyta munanchu
Hinaña haku purisun niqtinkupas manan atinchu Kusisqa pukllaq, q’ochukunapaq ima.
Wiksachanmi nanan, sonqollanmi nanan Wasachanmi nanan
Umanpas t’uharuq hinallañan.
Taytanmi valekun
Hampikuq Jesusta Ususichanta qhaliyachinanpaq Hinan Cristo qhaliyachirqan.
   Comisión Nacional de Educación Cristiana
página 32

Talita Cumi, nispan Jesusqa rimapayarqan Sipascha, sayariy niqtinmi kuyurirqanpacha. Talita Cumi, Jesusmi atin qhaliyachiyta Sipascha, sayariy hinaspa reqsiy qespichikuqta.
Wiksachanmi nanan...
KAWSAYNICHISPI RUWAYMAN CHURANAPAQ (15-20 minutos)
Akllay hukkaqnin ruwayta manaraq yachachinata qallarishaspa ruwanankupaq.
8. Yanapaqninchiskuna
Cosechay
 Wawakunawan rimay: Diosninchisqa runamasinchispa chawpinta sapakuti yanapawanchis. Pikunataq kanman chay runakunari?
Periodicota otaq revistata pampaman ch’eqechiy hinaspataq sapanka wawata kamachiy maskhaspa akllachunku, hinaspataq khapachunku título nisqapi otaq fototapas, sasachaypi otaq onqosqapas kashaqtinchis yanapakuq runakunamanta rimaqta, chaytataq ch’usaq papelpi k’askachichunku llapan huñusqankuta.
Atikuqtinqa wawakunata nillawaqtaq wakin yanapakuq runakunata seq’enankupaq/ dibujanankupaqpas.
9. Mañakuna
Iskay niraqmanta mañakuy churasqata, hukkaqninta akllay.
• Yuyaykusqaman hina mañakuy:
Kunantaq wawakunata valikuy, paykunapaq imakunamanta mañapunata munasqankuta, familiankupaq, parientenkupaq, khumpankupaqpas kanman. Hinaspa kay yachachikuyta tukupuy mañakuywan, wawakunapas mañakuchunku, tukuy mañakusqankuta Señor Dios yanapaykunanpaq. Pandemia tiempopi kasqanchismanta mañakuwaqchis, cuerponchis sasachaypi kasqanmanta, sapanka wasipi tayta-mamawan sasachaykunamanta, wawakuna, warmikunapas, ancianokunapas amaña muchuchisqachu kanakupaq. Ama wañuypas kananpaq, kay onqoy hawa hark’asqa kasqanchismanta, mana llank’ana kasqanmantapas, hukkunapaqpas.
• Harawita hina iskay t’aqapi mañakuna:
Mañakunapaq wakichisqata papelotepi otaq pantallapipas qelqaruy, hinaspa qhari erqechakunata, warmi erqechakunatapas mayqhentapas valekuy paykunapaq tupachisqata ñawinchanankupaq, qanpas icha mayqhen erqechapas mañakuyta qallarinman.
Yachachiq:
Erqe :
Yachachiq:
Erqe:
Kinsakaq yachachikuy (3). Jesusqa atiyniyoqmi waqaychawananchispaq página 33
Perú suyupi wawakunapaqmi mañakuykiku Jesusniyku
Mañakuykikun sonqochayta kallpachaytawan
Ima onqoywanpas onqoqkunapaqmi Jesusniy mañakuykiku
Qhalilla kanankupaqmi mañakuykiku

Yachachiq:
Erqe:
Yachachiq:
Erqe:
Yachachiq:
Erqe:
Yachachiq:
Erqe:
Wakchakunapaq Jesusniyku mañakuykikun
Yachachiwayku imaynata yanapaykunaykuta
Mañakuykikun tayta-mamakunapaq llank’anata qonaykupaq.
Mañakuykiku khuyapayakuyniykita, yanapayniykita kay sasa tiempopi.
Mañakuykikun Jesusniy, wawakunapaq, sinchi k’irisqa warmikunapaqwan.
Mañakuykikun llapan ñak’arishaqkunapaq khuyapayakuyniykita.
Mañakuykikun Jesusniyku, familianku wañuchikuq familiakunapaq.
Mañakuykikun sonqochayta, kallpachayta, thak-kayniykitawan.
 Comisión Nacional de Educación Cristiana página 34

ANEXO
KINSAKAQ RUWANAPAQ (3)
 Kinsakaq yachachikuy (3). Jesusqa atiyniyoqmi waqaychawananchispaq página 35

TAWAKAQ RUWANAPAQ (4)
  Ama mancharikuychu, iñillay.
 Comisión Nacional de Educación Cristiana página 36

TAWAKAQ RUWANAPAQ (4)
Jairoq ususin
  Kinsakaq yachachikuy (3). Jesusqa atiyniyoqmi waqaychawananchispaq página 37

    SOQTAKAQ RUWANAPAQ (6)
Suti____________________________
Crucigramata hunt’apana yachaqasqanchis textota tarinapaq
Completar el crucigrama para descubrir el versículo clave
Nombre:
     12
         5
34
6
78 910
                 11
          12
7. Te digo que no ________miedo
9.7ú. nicsqaamyekinmteanan manchakunichu
12. jefe de la sinagoga 9. sapallanmi
13. confía en algo o alguien 12. sinagogapi umalli
13. confianaykin runapipas imakunapipas.
13
    Kinrayman
Sayaqman
Horizontal 1. temor
Vertical
1. Manchakuy
2. Willarqan
3. Hijo de Dios 3. Diospa Churin
2. habló o comunicó 4..qrheasltiyaaucrhaidsqaaa buena salud
6. no aquello allá sino________aquí 6. manan chaychu aswanpas_____kaypi
5. negativo, negación 5. manan, mana munaq
8. refiriéndose a la niña enferma 8. onqoq sipaschamantan rimasharqan
Created using the Crossword Maker on TheTeachersCorner.net
10. escuchar 10. uyariy
11. mañana _______otro día
11. paqarinchu______icha huk p’unchaychu
 Comisión Nacional de Educación Cristiana página 38

TAWAKAQ YACHACHIKUY (4) ¿ANCHA MUNAKUSQAY WAÑUKAPUQTINRI? 2 SAMUEL 1
Yachaqanapaq versiculo: “Señor Diosqa llakisqa sonqoyoqkunaq qayllanpin kashan, payqa llakiq ñit’isqan sonqoyoqkunatan qespichin.” Salmo 34:18
Chanin yachanapaq yuyay: Davidmi llakikurqan Saul Jonatanpiwan wañupusqankumanta, paykunata anchata munakusqanrayku. Anchatan llakikunchis munakusqanchis runa wañupuqtinqa, ahinapi rikukuspaqa waqaypas, llakikuypas kananpunin.
Imatan aypayta munanchis:
1. Imaynan David kasqanta, llakikusqantapas qelqana, ancha munakusqan khumpan wañupusqanta yachaspa.
2. Tarinapunin imayna kallpachakunata munasqa runamasiyki wañukapuqtin.
HAMAWT’APAQ QELQASQA CARTA
Diospa Simin Qelqaman hina
Kaypin tarinchis rey Saúl churin Jonatanpiwan wañupuqtinku, Davidqa sonqo ch’allaq niyta sonqo nanayta waqasqanta. Kunan p’unchaykunaqa manapasñachá chay hinatañachu waqanchis chaypas, kay willakuymi rikuchiwanchis ancha allinpuni imayna kasqanchis rikuchikuyqa, munasqanchis piñinchispas wañukapuqtin.
Qallarinanchispaq allintapunin yachananchis Saúlpas, Jonatanpas Davidpaqqa imapunitaq karqanku, chayta. Saul reymi unay tiempo Davidta qatikacharqan wañuchiyta yuyaykuspa, Davidpas atirqanmi Saul reyta wañurqachiyta ichaqa manan chay ruwaytaqa munarqanchu. ¿Imanaqtin? Saulqa Diospa akllasqan kasqanrayku.
Jonatanmanta rimaspaqa manan yanqa khumpallanchu karqan. Reqsinakusqanku p’unchaymanta pachan paykunaqa kusata tupachirqanku, allin qhari, mana manchali kasqankupi, iskayninkupas huch’uyaykukuq sonqoyoq kasqankurayku, yanapanakuq kasqankupipas kusata tupachiqku, manan sasacharqankuchu yuyayninku wakichiytaqa, chayraykun wawqentin hina munanakuqku. Ahinapi allinpuni kawsayninkuqa karqan. Chayraykun “Jonatanqa Davidta munakurqan pay kikinta hina” askha kutipin tarinchis paykunaq khumpantin hina sumaq kawsasqankuta, chaymi paykunata mana ima sasapas, wañuypas t’aqayta atirqanchu. Paykunaqa kawsarqanku ch’ulla runa hinallan. Jonatanqa sumaq sonqoyoqmi Davidpaqqa karqan, chayraykun llapan kaqninkunatapas ch’uya sonqowan munakuywan mana imaraykulla qoporqan. Chayraykun Jonatan wañukapuqtin Davidqa anchatapuni waqarqan mana qonqayta atispa. Chaymi Davidqa maypi kashasqanpi: “p’achanta llik’ikurqan” “waqarqan”, “Ayunarqan” hinaspa kamarqan waqay takiyta “Cantico del arco” nisqa takiyta. Llapan kaykuna ruwasqanmi sut’incharqan ancha munasqan khumpanmanta, wawqenmanta hina waqasqanta.
Sinchi llakikuy taki qelqasqanpin Saúlta munakusqanta, khuyakusqantapas nirqan; Saúl wañukapuqtinpas manan pipas asipayananta munarqanchu, aswanpas orqokunatapas kay
 Tawakaq yachachikuy (4) ¿Ancha munakusqay wañukapuqtinri? página 39

pachatapas, llapallankupuni waqanankuta munarqan. Anchatan hatuncharqan: “Saulqa ancha chanin guerreron karqan, chanin runataq karqanpas”, nispa. Jonatanmantapas sinchi sonqo ch’allaq niyta waqarqan, munanakuypi kawsasqankurayku, chaymi kay llakikuy takipi kay hinata nirqan: “warmikunaq munakuyninmantapas aswan chaniyoqraqmi munakuyniykiqa karqan, nispa” chay hinatan rikuchirqan Davidpaq Jonatan ancha chaninpuni kasqanta.
Kawsayninchispi ruwayman churanapaq
Chay hinallataqmi kunan p’unchaykunapas, manan pitapas wañukapunantaqa hark’ayta atisunmanchu, imaraykuña kaqtinpas. Chayraykun yachana imaynata chay nanayninchista sayachiyta, chay hinapi sinchi sasaña nanay kaqtinpas yachasunman nanaykuna pasayta, hinaña ñak’arichiwasunchis chaypas, manan tukuy tiempochu muchichiwasunchis.
Chayraykun entiendenanchis wawakunapas kurak runakuna hinan, waqanku, muchunkupas, chaymi wawakunaqa mana huchachakunankuchu, manchakunankuchu, nitaq p’enqakunankuchu muchushasqankuta hukkunaman willakuyta.
Entiendenan munasqanku wañupuqtin waqayqa ancha allinpuni kasqanta, chaymantaqa sonqochasqallan kapunqaku.
KAY YACHACHIKUYTA YACHAQASUN
QALLARISUNCHIS KAWSAYNINCHISMANTA RIMASPA (5-10 minutos)
Akllay hukkaqnin ruwayta, manaraq yachachinata qallarishaspa ruwanankupaq.
1. Imayna kawsay kasqanmanta
Anexopi kashaq iskaynin seq’ekunata hukmanta-huk rikuchiy. Kunantaq wawakunata niy, rikusqankuman hina imayna kasqanta rimachunku. Sut’inchaytaq imayna runaq kawsaynin paqarisqan p’unchaymanta wañupunankama kasqanta, yuyayninkupin sut’i kanan runaqa wañuqpuni kasqanta.
Yuyaymanananchispaq: Ichaqa, ¿Imatataq ruwasunman familianchis wañupuqtin? Kunanmi chaymanta rimasun.
2. Runaq miraynin sach’a (árbol genealógico)
Kunantaq familiaykiq mirayninta hatunpi ruwaruy, ama wañupuqkunaq sutintapas qonqaruychu.
Comisión Nacional de Educación Cristiana página 40
  Ruwanapaq materialkuna:
• IImaynachus kawsay paqarisqanmanta wañupunankama kasqanta, seq’epi ruwasqata rikuchina. (anexo) (1)
• Runaq miraynin sach’amanta (anexo) (2)
• Pukllanapaq polvos, tawa períodico papelta, kallanmantaq azúcar papel, chaymanta goma,
huk q’aytupiwan (3).
• Yachamusqanchismanta tapukuykuna (4)
• Huk papel, lapizpiwan
• Huk seq’e pintanapaq (8)
   u y
T a r p
 
 Wñay
Imayna ruwanaykipaq anexopi seq’eta qhaway. Kunantaq familiankumanta llapan wawakunawan rimay, yuyarinataq imayna sonqoyoq kasqankutapas, imaraykuchus paykunata mana qonqayta atisqankutapas, unay tiempoña wañukapunku chaytukuywanpas. Kunantaq tapukuykunawan yanapachikuspa aswanta rimaychis.
• ¿Hayk’an wawqeykichis, panaykichis, turaykichis, ñañaykichispas?
• ¿kashanchu qayllaykispi tiyaq abueloykipas tiyuykipas?
• ¿ Wañukapunchu mayqellanpas munakusqayki familiayki?
• ¿ Imaynataq sonqoyki karqan wañukapuqtin?
• ¿Yuyarinkichu payta?
Yuyamanananchispaq: Kunantaq huk waynachaq ancha munakusqan wañukapuqtin imachus ruwasqanta uyarisunchis.
DIOSPA SIMINMANTA YACHAQASUN (20-25 minutos)
Kunantaq t’aqaykipi wawakunata ruwachinki wiñayninman tupaq ruwanakunata.
3. Diospa siminmanta Dramapi rikuchina (uña erqekunapaq, kuraq erqekunapaqpas)
Necesitanchismi huk rimaqta, huk willakuqta, Davidtawan. Ruwayta qallarinapaq, chay runakunan p’achakunanku papelmanta ruwasqa llik’i-llik’i tunikawan, umankutataq pukllana polvoswan hach’ikunanku, Saul reypa Jonatan churinpiwan wañusqankuta yachaspa.
Rimaq: Israel suyupin guerrapi kashanchis usqhayman risunchis wayna Davidpa wasinta. Payta yuyarishankipaschá: Davidqa Goliatwan maqanakuq waynan karqan.
David: Nishu faltan kawan khumpay Jonatanqa. Sinchi llakisqan kashani mana imallatapas paymanta yachanichu. Taytan Saulwanmi guerraman rinku, unayñan risqanku kashan. ¡Allillanpuni kashanankuta suyakuni!
Chayllamanmi willakuq runa, imakasqan llik’i-llik’i tunikawan p’achaykusqa umanpas pukllana polvoswan hach’iykusqa haykun.
Willakuq: ¡Sinchi llakisqan kashani! ¡kunanqa usphawan hach’ikusaq umayta p’achaytapas llik’ikusaq! Ñoqaykuqa ahinatapunin ruwayku munakusqayku familiayku wañukapusqanta yachaspaqa.
David: ¿Iman sucedesunki? ¿Imanaqtintaq llik’i-llik’i p’achawan kashanki, umaykipas usphamanta mana yuyay? Ima llaki willakuytachá apamushawanki.
Willakuq: ¡David!, Rey Saúlmi, munakusqayki khumpayki Jonatanpiwan guerrapi maqanakusqankupi wañupunku. Ñoqapas llakikushanin.
Rimaq: Kay llaki willakuyta uyarispan Davidqa p’achanta llik’ikurqan, usphawan
umantapas hach’ikurqan, mana thanispataq waqarqanpas.
Tawakaq yachachikuy (4) ¿Ancha munakusqay wañukapuqtinri? página 41
  C

David: Manan ñoqaqa creeymanchu munasqa khumpay wañurapusqantaqa. Sinchi sasan ñoqapaqqa, sinchi llakisqan kashani. Kay hinatañan waqanipas, ichaqa sinchi waqasqaymi, kallpachashawan.
Rimaq: Hinaña sinchita waqarqan, David munasqa khumpan wañusqanmanta chaytukuywanpas, waqasqanmi kallpacharqan llakikuyninta thasnuykunanpaq. Mana p’enqakuspan waqarqan, wakin paywan kuska kashaqkunawan kuska, llapallankun huñupi hina waqarqanku Saulmanta churin Jonatanmantawan, chay waqasqankun kallpacharqan aswan allin kanankupaq.
Yuyarinanchispaq tapukuykuna
1. ¿Imaynatataq willakuqri llakikuyninta rikuchirqan Saúl rey, churin Jonatanpiwan wañupusqankumantari?
2. ¿Imaynataq Davidpa sonqonri karqan, munasqa amigonpa wañupusqanta yachasparí?
3. ¿Qharikunapas waqallankutaqchu?
4. ¿Imaynataq Davidpa sonqori karqan, waqasqan qhepatari?
5. ¿Ima llakikuy kaqtinpas allinchu waqanayki kanman?
4. Diospa siminmanta yachaqana (kuraq erqekunapaq)
Davidqa huk takiytan qelqarqan ancha munasqa amigonmanta waqasqanta sut’inchakunanpaq. Kunantaq ñawichasun chay harawita imaynatachus Davidpa munasqa khumpanmanta waqaspa kashaqtin kallpachasqanta.
Kunantaq kinsamanta soqtakamapas erqekunata t’aqay, hayk’a kasqankuman hina, ahinapi yachaqana tapukuykunata kutichispanchis.
Ñawinchaychis 2 Samuel 1:23-26 tapukuykunatataq kutichiychis.
1. ¿Imakunatan Davidqa nin Saulmanta Jonatanmantapas?
2. ¿Pikunatawanmi mink’arikun waqaysinankupaq?
3. ¿Davidqa imaynatan sut’inchakun Jonatanwan allin khumpantin kasqankumanta?
4. ¿Kay takiy wakichisqan, Davidta llakikuyninpi sonqochanmanchu karqan? ¿Imanaqtin?
5. ¿Imatan ñoqanchispas ruwasunman pillanchispas wañupuqtin, llakikuyninchista rikuchinanchispaq?
5. Coreografia nisqawan yachaqanapaq versiculota wakichiy
“Señor Diosqa llakisqa sonqoyoqkunaq qayllanpin kashan, payqa llakiq ñit’isqan sonqoyoqkunatan qespichin” Salmo 34:18
Kay textowan coreografia nisqata wakichiy, chaytataq kinsa kutita kutipanqaku. Qallarispa alto kunkawan rimanqaku, iskay kutipi aswan samp’allataña, kinsa kutipitaq mana rimaspallaña creografiata ruwanqaku.
   Comisión Nacional de Educación Cristiana página 42

KAWSAYNINCHISPI RUWAYMAN CHURANAPAQ (15-20 minutos) Huk ruwayllata akllakuy, ruwayman churanaykipaq.
6. Hatunchanapaq harawi
Cosechay
 Sapanka wawakunaman qona huk papelta, lapiztawan. Valikuy wawakunata huk harawita qelqanankupaq, mayqen munasqanku runa wañukapuqta hatunchaspa (mana runa kaqtintaq kanmanmi, michicha otaq alqochapas...) munaqkunaqa harawi ruwasqankuta hukkunamanpas qonkuman.
7. Huk willakuy qelqasqata hunt’apana
Kay willakuy qelqasqata yachachiq ñawinchashaqtin, wawakuna simikunata hunt’apanqaku ch’usaqkunaman, llakikuy simikunata otaq kusikuy simikunatapas imachus tupasqanman hina.
Moiseswan, Fridawanmi pana turachantin kanku, paykunan tarikunku huk urpichata, hinaspan sutichanku______________nispa. Paykunan________________kasharqanku, cuidarqanku mikhuchirqanku ancha_________________. Iskay p’unchaymanta hinataq, urpichaqa mana mikhuyta munarqanchu, munakuspa mikhunanta apapayarqanku chaypas, manan mikhurqanchu. Hinan paykunaqa ________________ kasharqanku. Yaqachus hina urpichaqa sinchi onqosqa kaspa _____________. Chaymi Moisespas _________________ kasharqan, imaymana ruwasqanku mana valeq hina kaqtin, panan Fridapas nishuta__________________, urpichata anchata munakusqanrayku, munarqanmi qhaliyananta, ichaqa manan ima ruwaypas atikurqanñachu. Moisesqa pananpaq waqasqanta rikuspan qayllanman achhuykurqan, kuska tiyaykuspataq, iskayninku hap’iykunakus pa________________. Huk ratumantaq paykunaqa ____________kasharqanku. Urpichankuta hoqarispataq munay cheqasman apaspa p’amparqanku, hinaspan urpichamanta __________ simikunata nirqanku. Chaymanta p’ampasqanku cheqasmanta llakipakuspa ripurqanku, ichaqa __________________ yuyashallarqankupuni.
Willakuyta hunt’apanapaq kay simikuna kanman: Ima sutitachus urpichata sutichanqaku chaywan hunt’apana, urpichaq sutin Piquito kanman, kusisqa, munakuywan, llakisqa, wañupun, phiñasqa, waqasharqan, waqarqanku, allinña, sumaq, munakuywan.
8. Huk seq’e pintanapaq
Sapanka wawakunaman qona anexopi kashaq seq’eta, pintanankupaq. Paykunawan rimana wañuqmanta waqayqa allinpuni kasqanmanta.
Tawakaq yachachikuy (4) ¿Ancha munakusqay wañukapuqtinri? página 43

ANEXO
ÑAWPAQKAQ RUWANAPAQ (1) • IMAYNAN KAWSAY KASQANMANTA
Plantakunaq/yura imayna wiñasqan
   Ch’ikchin
wiñan
kallpachakun rurun
wañupun
   Comisión Nacional de Educación Cristiana página 44

ISKAYKAQ RUWANAPAQ (2) • RUNAQ MIRAYNIN SACH’A
abuelita
tia tio mama
 primay
primoy
abuelito
abuelita
tayta
abuelito
tia
panay
ñoqa
turay
Mirayniy
tio
 Tawakaq yachachikuy (4) ¿Ancha munakusqay wañukapuqtinri?
página 45

 PUSAQKAQ RUWANAPAQ (8) • PINTANAPAQ SEQ’E
  Comisión Nacional de Educación Cristiana página 46

 Escuelapi kashaq wawakunaqa sinchi imapas ruway munaqmi kanku, ima ruwaytapas yachaytapas manan sasachankuchu. Allintan yuyaymananku. Kusatan yuyaychakunku, Diospi iñiyninkuta, yachayninkutapas, ima munayninkutapas, ima kamaq kayninkutapas, tukay munasqankutapas, kusatan yuyaychakunku. Diospi iñiyninkuqa ch’uyan, tayta-mamanku hina kaqtititin, tayta-mamaqa cuidan, mana allinkunamanta hark’aykun, hinaspapas allin chanin kawsayta qhawachinku.
Wawakunaqa imaymana mana chanin kawsaytapas rikunku, tayta-mamankuq maqanakuypi kawsasqankuta ima, sinchi wakcha kawsayta, yarqayta muchunku, allin kanankupaq manan imatapas tarinkuchu. Paykunaqa munakuq Dios reqsiyta necesitanku, waqaychaqninkupaq, sasachaypi rikukuspapas paypi confififianankupaq.
Iglesia Metodista del Perú, Comisión Nacional de Educación Cristititiana nisqan qankunapaq kusikuywan wakichimunku wawakunata yachachinapaq, ñawpaqkaq t’aqa patarata, qanchis watayoqmanta chunka iskayniyoq watayoqkama erqekunapaq. Kay patarataqa wakichimunku iglesianchismanta qelqaq qharikuna, warmikunapiwan.
  Qhali kawsayniyoq kananchistan Diosninchisqa munan • Llapapaq qelqasqa carta
página 47
